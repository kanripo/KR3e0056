# -*- mode: mandoku-view; -*-
#+TITLE: 醫壘元戎
#+DATE: 2015-08-24 23:06:06.106869
#+PROPERTY: ID KR3e0056
#+PROPERTY: BASEEDITION WYG    
#+PROPERTY: JUAN 卷六
<pb:KR3e0056_WYG_006-1a>¶
欽定四庫全書¶
　醫壘元戎卷六¶
　　　　　　　　　　　　元　王好古　撰¶
三陽拾遺例¶
海藏通聖散評議¶
　通聖散治襍病最佳治傷寒傷風有失其故何也防¶
　風麻黄葱䜴汗也大黄芒硝下也梔子滑石利小便¶
　也經云發表攻裏本自不同故發表不逺熱攻裏不¶
<pb:KR3e0056_WYG_006-1b>¶
　逺寒仲景云當汗而反下之者逆也當下而反汗之¶
　者亦逆也又云桂枝下咽陽盛則斃承氣入胃隂盛¶
　乃亡既有汗藥而復有下藥發表攻裏合而並進有¶
　失古人用藥之本意兼日便不宜遽利若利之過則¶
　燥而畜血汗之不當則生黄下之不當則結胸若藥¶
　隨虚實而變上行則有汗多亡陽之證下行則有下¶
　多亡隂之証其害非輕可不慎歟在太定間此藥盛¶
　行於世而多效何哉當時雖市井之徒口腹備衣著¶
<pb:KR3e0056_WYG_006-2a>¶
　全心志樂而形不苦雖然用涼亦多效而少失如今¶
　之時乃變亂之餘韲鹽糟糠有所不充加以天地肅¶
　殺之運五十餘年敢用涼藥如平康之世耶故多失¶
　而少效有如仲景用桂枝當漢之末也韓祇和解桂¶
　枝當宋之隆也其時世之異不可不知也兼犯藥三¶
　禁傷風不宜汗而汗之一也傷寒不宜下而下之二¶
　也小便不宜重利而利之三也若知此而不犯亦無¶
　生黄畜血結胸之證故餘有白米神术二湯以革世¶
<pb:KR3e0056_WYG_006-2b>¶
　醫之弊云耳¶
韓氏微㫖論和解因時法(李思訓保命傷/寒論亦出此書)¶
　傷寒病有可汗者論中但統言其汗証及可汗脉或¶
　云脉浮弱或云脉浮而數或云脉浮𦂳或云脉浮無¶
　汗而喘或云脉浮為在表今畧舉數條後人但憑其¶
　脉之大概並不分脉浮有隂陽虚盛之理乂不分有¶
　可汗不可汗之趣誤投發表藥則多變成陽毒之患今舉病¶
　人有汗惡風無汗惡熱分為三等及據立春已後至¶
<pb:KR3e0056_WYG_006-3a>¶
　立秋已前氣候輕重各方治之庶學者易為開誤耳¶
　病人二三日已前兩手脉浮數或緩或急𦂳按之差¶
　軟寸闗尺若力齊等其力不甚大不甚小者亦未可¶
　便投解表藥此是見表證未見表脉也直候寸脉力¶
　小如闗尺脉即可投表藥大抵治傷寒病見證不見¶
　脉未可投藥見脉不見證雖少投藥亦無害矣凡治¶
　雜病以色為先脉為後治傷寒以脉為先證為後病¶
　人兩手脉浮數而𦂳名曰傷寒者若闗前寸脉力小¶
<pb:KR3e0056_WYG_006-3b>¶
　闗後尺脉力大雖然不惡風不自汗出此乃隂氣已¶
　盛先見于脉也若不投藥和之後必惡風及自汗出¶
　若立春已後至清明以前宜調脉湯主之清明已後¶
　至芒種以前宜葛根柴胡湯主之芒種以後至立秋¶
　已前人參桔梗湯主之¶
調脉湯方¶
　　葛根(一/兩)　防風(去盧頭/半兩)前胡(去苗/三分)　甘草(各半/兩)¶
　右為粗末每服二錢水一鍾生薑一塊如小指大擘¶
<pb:KR3e0056_WYG_006-4a>¶
　破煎至七分去柤温服如寸脉依前力小加棗三箇¶
　擘破同煎¶
葛根柴胡湯方¶
　　葛根(二兩/半)　柴胡(去苗洗/二兩)　&KR0410;藥(二/分)　桔梗(三/分)¶
　　甘草(炙三/分)¶
　右㕮咀毎服二錢水一鍾生薑二片煎至七分去滓¶
　熱服如寸脉依前力小加葱自三寸同煎服¶
人參桔梗湯方¶
<pb:KR3e0056_WYG_006-4b>¶
　　人參(三/分)　桔梗(三/兩)　麻黄(去節/一兩)　石膏(三/兩)¶
　　甘草(炙三/分)¶
　右㕮咀每服二錢水一鍾荆芥五穗煎至七分去柤¶
　熱服如寸脉依前力小加麻黄二分去節同煎服¶
　病人兩手脉浮數而緩名曰中風若寸脉力小尺脉¶
　力大然不惡風不自汗出此乃隂氣已先見於脉若¶
　於授藥和之後必惡風自汗出若立春已後清明以¶
　前宜薄荷湯主之清明以後至芒種以前宜防風湯¶
<pb:KR3e0056_WYG_006-5a>¶
　主之芒種以後至立秋以前宜香芎湯主之¶
薄荷湯方¶
　　薄荷(一/兩)　葛根(半/兩)　人參(三/分)　甘草(炙三/分)¶
　　防風(去蘆/半兩)¶
　右㕮咀每服三錢水一鍾煎至七分去柤熱服如三¶
　五服寸脉力尚小加薄荷三分¶
防風湯方¶
　　防風(去蘆/一兩)　桔梗(三/分)　甘草(炙半/兩)　旋覆花(半/兩)¶
<pb:KR3e0056_WYG_006-5b>¶
　　厚朴(去麄皮炙塗/生薑汁三分)¶
　右㕮咀每服三錢水一鍾生薑一塊如指大擘破煎¶
　至七分去滓熱服如三五服如寸脉力尚小加荆芥¶
　五七穗同煎¶
香芎湯方¶
　　川芎(一/分)　石膏(二/分)　升麻(三/分)　甘草(炙半/兩)¶
　　厚朴(半兩薑/汁炒)¶
　右㕮咀每服三錢水一鍾煎至七分去柤温服如三¶
<pb:KR3e0056_WYG_006-6a>¶
　五服後寸脉尚小加細辛二分¶
前二叚又將中風與傷寒各立法者何蓋謂病人始得¶
　病三日以前或因中風脉緩或因傷寒脉𦂳然脉雖¶
　先見而病證猶未見尚可以藥解之故各立方耳¶
　病人兩手脉浮數或𦂳或緩寸脉短反力小於闗尺¶
　脉若此名隂盛陽虚也若自汗出惡風者是邪氣在¶
　表隂氣獨有餘也素問曰隂氣有餘為多汗身寒是¶
　也即可投消隂助陽發表藥治之若立春以後清明¶
<pb:KR3e0056_WYG_006-6b>¶
　以前宜六物麻黄湯主之清明以後至芒種以前宜¶
　七物柴胡湯主之芒種以後至立秋以前宜以發表¶
　湯主之¶
六物麻黄湯方¶
　　麻黄(去節/一兩)　葛根(三/分)　人參(半/兩)　甘草(炙半/兩)¶
　　蒼术(去皮/三分)¶
　右㕮咀毎服三錢水一鍾棗二枚煎至七分去滓熱¶
　服如三五服後汗未止猶惡風者加荆芥三分如三¶
<pb:KR3e0056_WYG_006-7a>¶
　五服後不惡風猶汗自出者加舶上丁香皮半兩¶
七物柴胡湯方¶
　　柴胡(去苗/二兩)　蒼术(去黒皮/一兩)　荆芥穗(一/兩)¶
　　甘草(炙一/兩)　麻黄(去節/一兩)¶
　右㕮咀毎服二錢水一鍾生薑一塊如指大擘破棗¶
　二枚擘破同煎至七分去滓熱服如服三五服後汗¶
　未止猶惡風者入葱白三寸如三五服汗猶未止者¶
　加當歸一兩毎服加棗三枚同煎服¶
<pb:KR3e0056_WYG_006-7b>¶
發表湯方¶
　　麻黄(去節一/兩五錢)蒼术(去黒皮/三兩)人參(半/兩)　當歸(去蘆頭/半兩)¶
　　甘草(炙五/分)　舶上丁香皮(三/分)¶
　右㕮咀毎服三錢水一鍾入生薑一塊如指大擘破¶
　棗三枚擘破同煎至七分去滓熱服如三五服後汗¶
　未止猶惡風者加桂枝三分如汗未止更加細辛半¶
　兩以汗止為度病人脉浮數或𦂳或緩其脉上出魚¶
　際寸脉力大如闗尺者此名陽盛隂虚也若發冐悶¶
<pb:KR3e0056_WYG_006-8a>¶
　口燥咽乾者乃是邪氣在表陽氣獨有餘也素問曰¶
　陽氣有餘為身熱無汗是也可投消陽助隂藥以解¶
　表若立春以後至清明以前宜人參湯主之清明已¶
　後至芒種以前宜前胡湯主之芒種已後至立秋以¶
　前宜石膏湯主之¶
人參湯方¶
　　人參(半/兩)　&KR0410;藥(三/分)　石膏(二/兩)　柴胡(去苗/一兩)¶
　　甘草(炙三/分)¶
<pb:KR3e0056_WYG_006-8b>¶
　右㕮咀毎服三錢水一鍾生薑一塊如指大擘破同¶
　煎至七分去滓熱服如三五服後依前熱未解每服¶
　入豉三十粒水一鍾同煎至八分去滓熱服¶
石膏湯方¶
　　石膏(三/兩)　&KR0410;藥(一/兩)　升麻(三/分)　黄芩(三/兩)¶
　　柴胡(去苗/一兩)甘草(去紅皮/炙一而)¶
　右為末每服三錢水一鍾半入䜴一合煎至八分去¶
　柤熱服如服三五服後熱未解加知母一兩又熱未¶
<pb:KR3e0056_WYG_006-9a>¶
　解加大青一兩病人兩手脉浮數或𦂳或緩三部俱¶
　有力無汗惡風者此是隂陽氣俱有餘素問曰隂陽¶
　有餘則無汗而寒是也可用藥平之若立春以後至¶
　清明以前宜解肌湯主之清明以後至芒種以前宜¶
　&KR0410;藥湯主之芒種以後至立秋以前宜知母湯主之¶
解肌湯方¶
　　石膏(二/兩)　麻黄(去節/三分)　升麻(半/兩)　甘草(炙半/兩)¶
　右㕮咀每服三錢水一鍾半入豉半合煎至八分去¶
<pb:KR3e0056_WYG_006-9b>¶
　滓熱服如三五服後猶惡風者加麻黄半兩石膏一¶
　兩¶
&KR0410;藥湯方¶
　　&KR0410;藥(一/兩)　石膏(三/兩)　荆芥(一/兩)　甘草(炙半/兩)¶
　右㕮咀毎服三錢水一鍾入薑一塊如指大擘破同¶
　煎至七分去滓熱服如三五服後猶惡風毎服加生¶
　薑一塊如指大擘破同煎¶
知母湯方¶
<pb:KR3e0056_WYG_006-10a>¶
　　知母　石膏　麻黄(去/節)　升麻(各一/兩)　甘草(炙半/兩)¶
　右㕮咀毎服三錢水一鍾入生薑一塊如指大擘破¶
　同煎至八分去滓温服三五服後猶惡風加麻黄半¶
　兩升麻半兩¶
仲景云傷寒為病脉緩者名曰中風脉𦂳者名傷寒今¶
　分此二端者何也始因冬寒毒之氣中人其内㐲之¶
　陽沉潛於骨髓之内毎至春夏發時因外傷寒引内¶
　邪出或外傷風而引内邪出及乎内邪既出而為病¶
<pb:KR3e0056_WYG_006-10b>¶
　一也故古人立此二端恐後疑其緊脉與緩脉治法¶
　别也若中風與傷寒脉異何故仲景無别治之此乃¶
　後人不究仲景之心也¶
前三叚又將中風與傷寒一法治者何蓋病人始得病¶
　後脉與證俱見若投解利藥必不得愈故立前方同¶
　法而治之¶
　病人始得病一二日至五六日尚有表脉及表證者¶
　亦可以依脉證投藥丸解表及發表藥毎日可飲三¶
<pb:KR3e0056_WYG_006-11a>¶
　服滿證甚可至五服外不可頻服藥也如證未解次¶
　日依前再投如誣依前未解可作熱粥内加葱白亦¶
　可也汗出勿厚衣蓋覆恐出汗太過作亡陽證也¶
　傷于風者上先受之傷于濕者下先受之¶
海藏云韓氏微㫖可汗一篇有和解因時發言傷寒之¶
　脉頭小尾大傷風之脉頭大尾小李思訓保命新書¶
　亦分寸尺與韓氏同之非若前人總言尺寸脉浮而¶
　𦂳尺寸脉俱浮而緩𦂳則為傷寒無汗緩則為傷風¶
<pb:KR3e0056_WYG_006-11b>¶
　自汗又有傷寒有汗者有傷風無汗者脉亦互差與¶
　證不同前人已盡之矣惟韓李所言頭小尾大即為¶
　傷寒尾小頭大即為傷風也人病間有脉證異于尺¶
　寸者故韓李述為和解因時發也又恐後人疑其不¶
　與聖合遂於本方藥又立加減數條亦不越前人之¶
　意何其當哉兼二公者當宋之盛時故有戒桂枝麻¶
　黄不可輕用故用石膏麻黄葛根柴胡之平劑當時¶
　則非百世常行時世遷移之活法也可汗一篇若從¶
<pb:KR3e0056_WYG_006-12a>¶
　湯液隨證應用自有定䂓雖明哲不可踰　又寸口¶
　脉小飲冷與霧露所傷同作中焦治之　韓李云傷¶
　寒寸心者勿認與飲冷霧露同傷一體也飲冷霧露¶
　寸口舉按全無是隂氣在胃不和陽氣不能升越也¶
　傷寒寸口小者尺與闗以下至膀胱本部見之寸口¶
　雖小只是舉之微小沉得有也非若飲冷舉按全無¶
　也若果寸口舉按全無即不可解則只宜温中不可¶
　不知¶
<pb:KR3e0056_WYG_006-12b>¶
韓氏十四藥定經¶
　　調脉湯　　　　　陽明少陽也¶
　　葛根柴胡湯　　　陽明少陽也¶
　　人參桔梗湯　　　太陽陽明也¶
　　薄荷湯　　　　　陽明也¶
　　防風湯　　　　　陽明也¶
　　香芎散　　　　　陽明也¶
　　六物麻黄湯　　　太陽陽明也¶
<pb:KR3e0056_WYG_006-13a>¶
　　七物柴胡湯　　　太陽少陽也¶
　　發表湯　　　　　太陽也¶
　　人參湯　　　　　陽明少陽也¶
　　石膏湯　　　　　陽明少陽也¶
　　解肌湯　　　　　太陽陽明也¶
　　&KR0410;藥湯　　　　　太陽陽明也¶
　　知母湯　　　　　太陽陽明也¶
　右韓氏十四藥以經絡求之各有部分輕重緩急自¶
<pb:KR3e0056_WYG_006-13b>¶
　有所宜運氣加臨各極其當因而在其中矣不必分¶
　至之逺近寒暑之盛衰而謂之因時也¶
仲景𤓰蒂散例¶
仲景𤓰蒂散¶
　病人桂枝證頭不痛項不强寸脉微浮胸中痞鞕氣¶
　上衝咽㗋不能太息者此為胸中有寒也當吐之宜¶
𤓰蒂散¶
　　𤓰蒂　　赤小豆(各等/分)¶
<pb:KR3e0056_WYG_006-14a>¶
　右為細末毎服一錢七䜴一合湯七合先漬之須㬰¶
　煮作稀粥去柤調散温服頓服不吐少少加之得快¶
　吐乃止諸亡血虚家不可用此¶
宋氏仲景鈐法㗜藥𤓰蒂散¶
　　𤓰蒂(十四/箇)　丁香(一/箇)　黍米(四十/九粒)¶
　右細末噙水取一字㗜鼻下黄涎¶
治偏正頭痛乆不愈服諸藥及針刺莫能效者以其濕¶
　氣在頭也一味細末(一味者/𤓰蒂也)少許㗜之鼻中清水徐¶
<pb:KR3e0056_WYG_006-14b>¶
　徐出一晝夜濕盡痛止為度此亦吐之意也經云濕¶
　氣在上以苦吐之故邪在胸中者服之邪在頭目者¶
　㗜之皆吐之屬也張子和云㸃目出淚㗜鼻&KR0377;涕口¶
　食漉涎皆有以同乎吐也¶
　又濕在胸中故發頭痛𤓰蒂末一錢赤小豆末半錢¶
　米湯調下吐之或醋漿亦得濕氣在頭者此藥亦能¶
　吐之然莫若㗜之為愈也¶
　𤓰蒂散治傷寒三四日者或覺心滿堅硬脚手心但¶
<pb:KR3e0056_WYG_006-15a>¶
　熱變黄不治而欲死者宜𤓰蒂為細末毎用一字吹¶
　鼻中令黄水出餘殘末用水調飲之得嘔黄水一二¶
　升乃愈¶
小兒乆患風癎纒喉風痺及大人風涎潮熱發不省酒¶
　積食勞黄疸脾濕腫滿勞熱上喘肌熱咳嗽中滿眩¶
　暈膈實痰飲痰厥頭痛一切胸上病患脉沉實按之¶
　有力者並約量劑料輕重多少服之以上𤓰蒂吐不¶
　止用麝香湯解之¶
<pb:KR3e0056_WYG_006-15b>¶
勝金丸¶
　　薄荷(半/斤)　𤓰蒂末(半/斤)　藜蘆末(一/兩)　朱砂(半/兩)¶
　　猪牙皂(二/兩)¶
　右牙皂搥碎水一升與薄荷一處揉取汁熬成膏子¶
　别將藜蘆𤓰蒂硃砂研勻用膏子和龍眼大以餘硃¶
　砂為衣温酒化下一丸以吐為度得吐而省人事者¶
　愈不省則不可救也或者謂中氣風無吐法下金虎¶
　碧霞以為戒且如卒暴痰生聲如拽鋸牙闗不開湯¶
<pb:KR3e0056_WYG_006-16a>¶
　藥不能入其命須㬰若此無吐法其誤人之㫖深矣¶
𤓰蒂散¶
　治痰飲酒積食勞留飲停滯或寒結胸中熱鬰所化¶
　并宜用之¶
　　𤓰蒂(七十/五箇)　赤小豆(七十/五箇)　人參(去蘆/五分)¶
　　甘草(生用作/二錢半)¶
　右細末每服一二錢量虚實加減酒調空心辰刻飲¶
　之¶
<pb:KR3e0056_WYG_006-16b>¶
三聖丸散¶
　　防風(三/兩)　𤓰蒂(三/兩)　藜蘆(一兩或/半兩)¶
　右粗末毎用三錢以虀汁一大盞煎至七分去滓温¶
　服飲探引令吐為度宜静室煖不透風處用吐至以¶
　好醋葱湯解之¶
　古今吐法不一在胸中者或㗜之在頭者或吐之何¶
　也答曰頭為天之天肺為天之地鼻為肺之竅胸為¶
　肺之腑總而言之則皆心君之上無形之神至髙之¶
<pb:KR3e0056_WYG_006-17a>¶
　分故用之錯而效之同也¶
衍義云𤓰蒂即甜𤓰蒂也𤓰蒂成熟自落其蒂在蔓莖¶
　上採得曝乾不以多少為細末量病輕重每服一二¶
　錢七膩粉一錢匕以水半合用調勻灌之¶
　治風涎暴作氣塞倒仆服之良久涎自出或服藥良¶
　久涎不出含砂糖一塊下咽則涎出此物甚不損人¶
　全不勝石碌䃃砂等¶
食療云𤓰蒂主身面四肢浮腫殺蟲去鼻中息肉隂黄¶
<pb:KR3e0056_WYG_006-17b>¶
　黄疸及暴急黄　𤓰蒂丁香各七枚小豆為末吹黒¶
　豆許于鼻少時黄水出差¶
張文仲治傷寒熱病瘴瘧及胸中惡痰飲須可吐者鹽¶
　末一大匙以生熟湯調下須臾即吐吐不快者宜更¶
　服甚良又曰近效方與備急方用¶
經驗方治遍身如金色黄¶
　　𤓰蒂(四十九箇六月/六日收者佳)　丁香(四十/九箇)¶
　右二味用乾鍋子内燒烟盡為度細碾末大人一字¶
<pb:KR3e0056_WYG_006-18a>¶
　小兒半字吹鼻内及擦牙立效¶
外臺肘後方¶
　療傷寒汗出不渇三四日胸中惡欲吐者¶
　　䜴(三斤以/綿裹之)　鹽(一/兩)¶
　右未味以水七升煮取二升半去滓内蜜一升又煮¶
　二服頓服二升安卧當吐不吐再服¶
又方¶
　　苦參(二/分)　甘草(一分/半)　𤓰蒂(二十/枚)　赤豆(二十/枚)¶
<pb:KR3e0056_WYG_006-18b>¶
　右四味加以水一升煮取半升作一服服之當吐不¶
　止者作葱䜴粥解之必止忌海藻松菜¶
又方¶
　　苦參(二/兩)　黄芩(二/兩)　生地黄(半/斤)¶
　右三味切以水八升煎取二升服一升或吐下毒物¶
　忌蕪荑¶
仲景治百合例　金匱祖方全¶
　百合知母湯　百合滑石代赭石湯¶
<pb:KR3e0056_WYG_006-19a>¶
　百合雞子湯　百合地黄湯¶
又方¶
　治傷寒腹中痛¶
　　百合一兩炒黄為末米飲調服¶
孫真人治隂毒傷寒¶
　　百合煮濃汁服之一升良¶
　素問解㑊　仲景百合諸湯　活人説百合證¶
　右仲景百諸湯名本草所言備矣後活人主治服餌¶
<pb:KR3e0056_WYG_006-19b>¶
　載之百問續者當知其祖¶
百合知母湯(治百合發/汗後者)¶
　　百合(七枚/擘)　知母(二/兩)¶
　右先以水洗百合漬一宿當去白沬去其水更以泉¶
　水二升煮取一升去滓别以泉水二升煮知母取一¶
　升半分温服¶
百合滑石代赭石湯(治百合病/下之後者)¶
　　百合(七/箇)　滑石(三兩/綿裹)　代赭石(如彈子大一/塊碎綿裹)¶
<pb:KR3e0056_WYG_006-20a>¶
　右先將百合如前法製後去滓别以泉水二升煮滑¶
　石代赭石取一升去滓後合和重煎取一升半分温¶
　服¶
百合雞子湯(治百合吐/之後者)¶
　　百合(七/箇)　雞子(一箇取/黄用)¶
　右先將百合如前法製後去柤内雞子黄攪令勻温服¶
百合洗方(治百合彌月不/解變成渴者)　百合(一/升)¶
　右水一斗漬一宿以洗身洗已食煮餅勿以鹽䜴也¶
<pb:KR3e0056_WYG_006-20b>¶
百合地黄湯(冶百合病不經汗/下吐病形如&KR0004;者)¶
　　百合(七/箇)　生地黄(取汁/一升)¶
　右先以水洗百合漬一宿出白沬去更水其以泉水¶
　二升煮取一升去滓内地黄汁煮取一升分温再服¶
　中病則止大便當如漆¶
百合滑石湯(治百合病/變寒熱)¶
　　百合(一兩/炙)　滑石(三/兩)¶
　右細末米湯調服方寸匕若微利者止再服¶
<pb:KR3e0056_WYG_006-21a>¶
百合括蔞牡蠣湯(治百合/病不差)¶
　　百合　括蔞根　牡蠣(已上各/等分)¶
　右為散湯服方寸匕日二三¶
海藏百合四君子湯(治老弱虚/人不得眠)¶
　解㑊尺脉緩濇尺為隂部腹腎主之緩為熱中濇為¶
　無熱而無血故解㑊而不可名之然寒不寒熱不熱¶
　弱不弱壯不壯寧不可名為之解㑊也惟百合一證¶
　與此比比相若¶
<pb:KR3e0056_WYG_006-21b>¶
病源小品萎蕤湯¶
　療冬温及春月中風傷寒則發熱頭眩疼咽喉亁舌¶
　强胸内疼心胸痞滿腰背强痞者結病也¶
　　萎蕤(一/兩)　石膏(三分末/之綿裹)　白薇(二/兩)　麻黄(二兩/去節)¶
　　獨活(二/兩)　芎藭(二/兩)　　　杏仁(二兩/去尖)甘草(二/兩)¶
　　青木香(二兩無麝/香一分代)¶
　右九味切以水八升煮取三升分三服若一寒一熱¶
　加朴硝一分及大黄三兩下之忌海藻松菜古方錄¶
<pb:KR3e0056_WYG_006-22a>¶
　驗同　一方有葛根二兩¶
千金療傷寒中風五六日以上但胸中煩乾嘔者宜括¶
　蔞實湯主之方祖金匱¶
　　括蔞實(一/兩)　柴胡(半/斤)　黄芩　甘草(各二/兩)¶
　　生薑(四/兩)　　大棗(十/枚)¶
　右六味切勿令大碎吹去末以水一斗二升煮得六¶
　升絞去滓更煎取三升温服三日¶
千金翼五苓散(論云猪苓散此當在/太陽五苓散條下)¶
<pb:KR3e0056_WYG_006-22b>¶
　　猪苓(三/分)　桂心(二/分)　澤瀉(五/分)　茯苓(三/分)¶
　　白术(三/分)¶
　右五味搗篩水服方寸七日三多飲煖汗出愈¶
甘草瀉心湯　傷寒中風醫反下之其人下利日數十¶
　行水穀不化腹申雷鳴心下痞堅而嘔乾嘔心煩不¶
　能得安醫見心下痞以為病未盡復重下之其痞益¶
　甚此非結熱但以胸中虚客氣上逆故益堅甘草瀉¶
　心湯主之¶
<pb:KR3e0056_WYG_006-23a>¶
　　甘草(炙四/兩)　黄芩(三/兩)　大棗(十二/枚)　黄連(二/兩)¶
　　乾薑(炮一/兩)　半夏(冼去滑/半斤)¶
　右六味切以水一斗煮取六升分六服一方有人參¶
　三兩¶
古今經驗療中風傷寒脉浮發熱徃來汗出惡風頸强¶
　鼻鳴乾嘔陽旦湯主之方¶
　　大棗(十二/枚破)　桂心(三/兩)　&KR0410;藥(三/兩)　生薑(三/兩)¶
　　甘草(二/兩)　　黄芩(二/兩)¶
<pb:KR3e0056_WYG_006-23b>¶
　右六味㕮咀以泉水六升煮取四升分四服日三自¶
　汗者去桂心加附子一枚煩渴者去桂加括蔞三兩¶
　利者去&KR0410;藥桂加乾薑三兩附子一枚炮心下悸者¶
　去&KR0410;藥加茯苓四兩虚勞裏急者正陽旦湯主之煎¶
　得二升内膠飴半升分為再服若脉浮𦂳者不可與¶
　也千金同¶
海藏十餘證脉并藥¶
　傷風脉𦂳仲景大青龍湯主之　無汗惡風仲景葛¶
<pb:KR3e0056_WYG_006-24a>¶
　根湯主之已上二證傷風得傷寒脉傷寒得傷風脉¶
　是也易老㫁為桂枝柴黄各半湯¶
　中風傷寒萎蕤湯　中風寒陽旦湯¶
　傷寒中風括蔞實湯¶
　此先後所傷不同其中變證所苦各異故用藥雜非¶
　桂枝麻黄之正藥也¶
尺寸脉盛　重感于寒　變為温瘧¶
陽脉浮滑　隂脉濡弱　更遇于風變為風濕¶
<pb:KR3e0056_WYG_006-24b>¶
陽脉洪數　隂脉實大　更遇温熱變為温毒¶
陽脉濡弱　隂脉洪𦂳　更遇温氣變為温疫¶
中風傷寒¶
傷風見寒¶
中暑中濕¶
中暑飲冷　(葢因傷於寒邪病又感異氣/而變  凡此數  皆重病也)¶
海藏云已上十餘證前後所傷不同内外變證不一非¶
　精於持診者不能别也¶
<pb:KR3e0056_WYG_006-25a>¶
張文仲療傷寒白膏摩體中手當千遍藥力乃行並療¶
　惡瘡小兒頭瘡牛領馬鞍皆療之先以鹽湯洗惡療¶
　布拭之着膏上摩向火千遍日再自消¶
　　天雄　烏頭(炮/)　莾草　羊躑躅(各等/分)¶
　右四味各切以苦酒湯三升漬一宿作東向路竈又¶
　作十二聚濕吐各一升計成膏猪脂三斤着銅器中¶
　加竈上炊以葦薪為火令膏釋内所漬藥炊令沸下¶
　者着土聚盡遍藥成絞去滓傷寒頭痛酒服如杏核¶
<pb:KR3e0056_WYG_006-25b>¶
　一枚温覆取汗咽痛含如棗核日三嚥之不可近目¶
　千金同¶
牙齒例¶
海藏云牙齒者足陽明經也手陽明經也足陽明之經¶
　走上牙中手陽明之經走下齒中牙齒者骨之餘也¶
　堅則令人强食或血出㫁爛諸痛寒熱不一皆手足¶
　陽明也¶
陳希夷神仙刷牙藥白牙黒髪益精神¶
<pb:KR3e0056_WYG_006-26a>¶
　　猪牙皂角及生薑　　西國升麻蜀地黄¶
　　木律旱連槐夾子　　細辛荷葉要同當¶
　　青鹽等分同燒煉　　研煞將來用最良¶
　　擦牙牢齒烏鬚鬢　　誰知世上有仙方¶
　右用二兩並剉碎一新礶子盡盛其藥用瓦子蓋口¶
　以麻索子繫定上用鹽泥固濟約厚半寸許煞乾作¶
　一地坑子坑子方濶二尺深約七寸先放一方磚後¶
　安藥礶子以口向下坐用木炭一秤燒令透後清烟出¶
<pb:KR3e0056_WYG_006-26b>¶
　稍存性去火發一宿取出研為細末毎蘸藥刷上下¶
　牙齒温水嗽口吐之¶
麝香玉散¶
　　酸石榴皮　訶子(各一/兩)　升麻　綠礬(枯/)¶
　　猪牙皂灰　川芎　　　白芷　麝香(一/錢)¶
　　五倍子　　石膽礬(各/半)　腦子(半/錢)青黛¶
　　白檀(二/錢)　　零陵香　　木鼈子(各一/錢)¶
　　百藥煎　　青鹽　　　細辛　荷葉灰¶
<pb:KR3e0056_WYG_006-27a>¶
　　白茯苓(一/兩)　藿香葉　　沒石子(各一/兩半)¶
　　好蓽撥¶
　右細末用藥後茶清嗽之又方無腦子加麝香三錢¶
犀角升麻湯¶
　治陽明受風熱口唇煩連鬢腫痛鼻額連頭痛¶
　　犀角(七錢/半)　升麻(五/錢)　防風(三錢/半)　羌活(三錢/一字)¶
　　川芎(三錢/半)　白附子　白芷(二錢/半)　黄芩(二錢/半)¶
　　生甘草(二錢/半)¶
<pb:KR3e0056_WYG_006-27b>¶
　右㕮咀作一服水五錢煎至三錢去滓分三服¶
梧桐淚散¶
　治陽明經虚風熱所襲流傳牙齒攻㫁肉則致腫結¶
　妨悶甚者為㫁間津液相搏化為濃汁宜用此藥¶
　　梧桐淚　石膽礬　細辛根　亂髪灰(一錢/一字)¶
　　黄礬(五/錢)　蘆㑹(五/錢)　麝香(一/錢)　升麻(五/錢)¶
　　硃砂　　川芎　　當歸　　牛膝(各二/錢半)¶
　右細末先以甘草湯潄口後用藥少許傅之以常用少¶
<pb:KR3e0056_WYG_006-28a>¶
　許擦牙齒去風退熱消腫化毒牢固牙齒永無宣疳¶
　血蛙之病¶
升麻丸¶
　治陽明有熱攻注牙齒腫痛脉洪大而實宜以¶
　　細辛　升麻　防己　羌活　内加牽牛大黄瀉¶
　　之加減丸數¶
　右並等分為末煉蜜丸梧桐子大毎服二丸臨卧温¶
　水下¶
<pb:KR3e0056_WYG_006-28b>¶
白牙齒藥¶
　　零陵香　白芷　青鹽(等/分)　沙鍋(别研/碎)¶
　　升麻(半/兩)　石膏(别研/一兩)　　　細辛(二/錢)¶
　　麝香(另研/半錢)¶
　右除内砂鍋石膏麝香外細末入此五味同調勻早¶
　辰夜間用藥擦牙温水漱¶
又方升麻散¶
　　細辛(六/錢)　川芎(二/兩)　升麻(一/兩)　藁本(一/兩)¶
<pb:KR3e0056_WYG_006-29a>¶
　　石膏(一/兩)　皂莢(一/兩)　白芷(一/兩)¶
　右每用藥少許刷牙温水潄用沙羅三次¶
三聖散　治齒㫁腫痛動摇¶
　　甘葫蘆子(四/兩)　牛膝(二/兩)¶
　右細末毎用五錢匕水一盞半煎至一盞去滓稍熱¶
　漱多時吐之嘔噦不妨食後臨睡¶
治齒根宣露動揺方¶
　　柳枝　防風　杏仁　青鹽　地骨皮¶
<pb:KR3e0056_WYG_006-29b>¶
　　細辛　生地黄(各一/兩)　蔓荆子(半/兩)¶
　右為細末藥一錢酒水各一盞煎至一盞去滓熱嗽¶
　冷吐¶
治牙齒脱落不牢方¶
　　熟銅末(二/兩)　當歸(一/分)　防風(一/分)　地骨皮(三/分)¶
　　細辛根(一/分)¶
　右為末將當歸末和銅末研如泥粉封齒日夜名二¶
　度三五日牢一月内忌硬物¶
<pb:KR3e0056_WYG_006-30a>¶
簡要方治牙齒腫痛¶
　　白礬(一兩/枯)　露蜂房(一兩/微炒)¶
　右為末每用二錢水一盞煎十餘沸熱渫牙齒痛處¶
　冷吐之¶
二十八宿散治逺年近日發牙痛¶
　　丁香　蓽撥　大椒　蝎稍¶
　右七箇同碾為細末痛處用津㸃擦立止¶
蓽撥散治風蛀牙疼牙闗𦂳急¶
<pb:KR3e0056_WYG_006-30b>¶
　　蓽撥　草烏頭　細辛　升麻　良薑　蝎稍¶
　右為細末如牙疼時擦少許&KR0377;涎痛即止¶
擦牙藥¶
　　川芎　細辛　訶子　五倍子　百藥煎(各二/錢半)¶
　　膽礬(半/錢)綠礬(半/兩)麝香(如無以甘/松代之)¶
　右為細末再入膽礬麝香研勻為度每用一字臨卧¶
　刷之¶
立效治牙疼¶
<pb:KR3e0056_WYG_006-31a>¶
　　小椒　露蜂房　青鹽(各等/分)¶
　右為細末煎數沸放温漱之痛即止¶
益神散　一法加青黛棗核粟蓬熏灰同末刷牙¶
　　五倍子(半/兩)　訶子(三箇/去核)　石榴皮(三錢/半)¶
　　膽礬(錢半别/研為末)零陵香(一/錢)　白芷(一/錢)　麝香¶
　　綠礬(半兩炒乾一/半生用一半)食療去皂角(兩/錠)　加鹽(半/兩)¶
　右同炒令赤細碾夜夜用擦牙齒一月後有動者齒¶
　及血&KR0630;並差其牙堅牢¶
<pb:KR3e0056_WYG_006-31b>¶
反老還童丹¶
　　青鹽(六/分)　升麻(一/兩)　羌活(一/兩)　當歸(兩/半)¶
　　五倍子(一/兩)川芎(半/兩)　熟地黄(一/兩)猪牙皂(一/兩)¶
　右用礶子一箇隨藥多少用自己退髪少許蓋藥面¶
　用瓦子蓋之鹽泥固濟文武火煆香熟氣絶為度冷¶
　取煞研為末毎日早晨及晚擦牙久而見效¶
病源曰手陽明之支脉入於齒齒是骨之所絡髓之所¶
　養若風冷寒入於經絡傷骨冷氣入齒根則齒痛¶
<pb:KR3e0056_WYG_006-32a>¶
海藏云此骨與大腸俱熱大便秘經絡壅治而齒㫁痛¶
　者治法不同也凡齒痛藥並見外臺秘要¶
古今巴豆例¶
　本草云味辛温主温熱寒有毒可以通寒可以開胃¶
　可以磨堅可以止&KR0008;又可以備急而隨膓或佐以寒或¶
　佐以熱加以五色各隨其藏具見於後以其此藥多¶
　治膓胃手足陽明之經也故入三陽拾遺例金匱玉¶
　函要畧傷寒論并雜療諸方皆張仲景祖神農法伊¶
<pb:KR3e0056_WYG_006-32b>¶
　尹體箕子而作也唐宋以來如孫思邈葛稚川朱奉¶
　議王朝奉輩其餘名醫雖多皆不出仲景書也¶
仲景備急丸¶
　治卒暴百病中惡客忤治口禁停尸卒死¶
　　巴豆　大黄　乾薑(各等/分)¶
　右蜜丸杵千下丸如小豆大毎服三丸苦酒下如幹¶
　口不開折齒灌之三物司空裴秀亦作散用治心腹¶
　諸疾與上同巴豆即斬闗奪門之將散不及丸必用¶
<pb:KR3e0056_WYG_006-33a>¶
　散者其急也¶
　三物須精新好者細末蜜丸和搗千杵丸如小豆大¶
　胷滿卒痛如錐刀刺氣口急禁停尸卒死以煖水苦¶
　酒服之若不下捧頭幹開灌令下咽須臾差未和更¶
　與三丸當便膓鳴轉即時吐下得愈若口禁不開折¶
　齒灌之藥下即生¶
景白散¶
　　桔梗　貝母(各一字/半末之)　巴豆(熬研/半字)¶
<pb:KR3e0056_WYG_006-33b>¶
　右巴豆入散内碾勻服强人半錢七弱人少減病在¶
　上必吐病在下必利不利進熱粥一杯不止進冷粥¶
　一杯若汗出已腹痛與&KR0410;藥三錢如上方¶
仲景飛尸走馬湯方¶
　　巴豆(二枚去/皮心)　杏仁(二枚去/皮尖)¶
　右二味綿纒槌令極細投熱湯二合指捻取白汁便¶
　飲之食頃當下量大小老㓜虚實加減服之通鬼擊¶
　病忌野猪肉蘆笋張文仲同¶
<pb:KR3e0056_WYG_006-34a>¶
黒神丸治心腹諸疾¶
　　巴豆(二錢/半)　鹽頭(四/兩)¶
　右為細末滴水丸桐子大麥炒香水上浮不用麥酒¶
　吞二丸¶
狀元丸　一名酒癰丸¶
　　神麯(炒/)　葛根(各半/兩)　半夏(一兩/洗)　雄黄(二/錢)¶
　　巴豆(五十/箇)白麵(一/兩)¶
　右六味滴水丸桐子大麥炒香水上浮不用麥酒下¶
<pb:KR3e0056_WYG_006-34b>¶
　十二丸¶
酒癰丸¶
　　巴豆(十五/箇)　雄黄(六塊皇/角子大)蝎稍(十五/箇)　白麵(五/兩)¶
　右為細末水丸豌豆大稍乾¶
神應丸¶
　大治心腹脹滿宿食不消飲食所傷不喜飲食諸藥¶
　不效¶
　　巴豆(一百一/十粒)　麵(一斤炒/盡油)¶
<pb:KR3e0056_WYG_006-35a>¶
　右連麵一處為細末醋糊丸菉豆大冷水下二三十¶
　丸食逺¶
青娥丸　此後並巴豆杏仁例¶
　　一法加　青黛(一錢/五分)　巴豆(一錢/五分)　白礬(半/兩)¶
　右蒸餅丸菉豆大毎服二丸甘草湯下食後¶
紅粉丸¶
　　一法加胭脂治婦人血不通　一法加硃砂¶
解毒雄黄丸¶
<pb:KR3e0056_WYG_006-35b>¶
　治纒喉風急喉閉卒倒失音不語不省人事¶
　　一法加　雄黄(一/分)　鬰金　巴豆(十四/箇)¶
玉霜丸¶
　　一法加　輕粉　滑石　一法加白礬¶
活人黒神丸¶
　　一法加　鹽䜴　五靈脂　治濕痰食積¶
錢氏紫霜丸¶
　　一法加　代赭石　赤石脂　法加大黄(治熱/結)¶
<pb:KR3e0056_WYG_006-36a>¶
　　一法加　附子　烏頭(治寒/結)¶
感應丸(生治修製/並見本見)¶
　　丁香(一/錢)　木香(一/錢)　肉荳蔲(三/錢)　乾薑(半/兩)¶
　　巴豆(半兩/製)杏仁(半兩/製)百草霜　　蠟(二兩/醋煮)¶
神應丸(治冷飲注泄者立/止海藏所改法也)¶
　許學士云此方得之王景長之家近世名醫多用即¶
　知此方乃古方也惟此為真局方髙殿前家亦非也¶
　本方雖云秘者能下泄者能止用之少效子反覆本¶
<pb:KR3e0056_WYG_006-36b>¶
　草味藥證但言巴豆得大者良予故法為神應丸¶
　　木香(一/錢)　丁香(别/研)　乾薑(炮半/兩)　百草霜(研細/半兩)¶
　　四味藥末和勻　　杏仁(半/兩)　　蠟(二兩醋煮/垢先備下)¶
　　巴豆(半兩炒去油/盡㣲存性)¶
　右同碾為泥上四味和勻重羅細入泥中溶化蠟入¶
　小油半兩勻同入泥與細末中研勻及數百廻後至¶
　凝可搓作挺蠟紙封聚毎挺可重一錢¶
局方感應丸¶
<pb:KR3e0056_WYG_006-37a>¶
　治虚中積冷氣弱有傷停積胃脘不能傳化或因氣¶
　冷因肌飽食飲酒過多心下堅滿兩脇脹痛心腹大¶
　疼霍亂吐瀉大便頻併後重遲澁久利赤白膿血相¶
　雜米穀不消除而復發又治中脘嘔吐痰逆惡心喜¶
　睡頭旋胸膈痞悶四肢倦怠不欲飲食又治妊娠傷¶
　寒新産有傷若久有積寒吃熱藥不效者並悉治之¶
　又治久病形羸荏冉歲月漸致虚弱面黄肌瘦飲食¶
　或進或退大便或秘或泄不拘久新積冷並悉治之¶
<pb:KR3e0056_WYG_006-37b>¶
　大病不過三服便見痊愈此藥温無毒並不燥熱不¶
　損胃氣亦不吐瀉止是磨化積聚消遂温冷療飲食¶
　所傷快三焦滯氣¶
　　新揀丁香(一兩/五錢)　南木香(去蘆一/兩五錢)　川乾薑(一兩/炮)¶
　　肉荳蔲(去皮仁子滑/皮二十箇)　巴豆(七十箇去皮心/出盡油細研)¶
　　杏仁(揀肥者去灰土一百四十箇去尖/湯浸一宿去皮别研極爠如膏)¶
　　百草霜(用庄家鍋㡳㡳/亂者細研二兩)¶
　右七味除巴豆粉百草霜杏仁三味餘四味搗為細¶
<pb:KR3e0056_WYG_006-38a>¶
　末與前三味同拌研令細用好蠟匱和先將蠟六兩¶
　鎔化作汁以重綿濾去滓更以好酒一升於銀石器¶
　内煮蠟鎔滚數沸傾酒冷其蠟自浮於上取蠟秤用¶
　凡春夏修合清油一兩於銚内熬令末散香熟次下¶
　酒煮蠟四兩同化作汁就鍋内乗熱拌和前項藥末¶
　秋冬修合用清油一兩半同煎煮熱作汁和匱藥末¶
　同劑分作小錠子以油單紙裹之旋丸如菉豆大每¶
　服三五粒量虚實加減温水吞下不拘時候常服進¶
<pb:KR3e0056_WYG_006-38b>¶
　飲食消酒毒令人不中酒又治小兒脾胃虚弱累有¶
　傷滯糞白鮓臭下利水榖毎服五粒黍米大乾薑湯¶
　下不拘時候前項疾證連綿月日用熱藥攻取轉並¶
　不成效者不拘老㓜䖍心服餌立有神效¶
簡易感應丸(修合治療之/法並見局方)¶
　　丁香　木香　杏仁　豆蔲　乾薑　巴豆¶
　　百草霜(各等/分)¶
　右用見成丸子半兩入巴豆十枚去殻爛碾成膏用¶
<pb:KR3e0056_WYG_006-39a>¶
　烏梅三箇蒸過取肉三件一處别碾令極勻丸如菉¶
　豆大今人徃徃見巴豆不去油不敢輙服况尊貴之¶
　既有聲色之奉於心有怯尤不肯用但巴豆之性怪¶
　以温煖之劑止能去花莖不動藏氣有飲則行無飲¶
　則利若病形體雖不甚壯實既有飲氣積氣之患與¶
　夫邪氣入腹大便必秘若非挨動何由得去猶豫不¶
　決則病勢攻攪愈見羸乏莫若於病始萌之時對證¶
　用之流利之後或大腑不調則以石菖蒲解之自然¶
<pb:KR3e0056_WYG_006-39b>¶
　平治却於㕮咀方中選藥調理治心腹疼痛不可忍¶
　服十丸薑湯下若未通再服以利為期服藥之後痛¶
　或愈甚既以流利痛或未除仍隂陽攪亂藏之未平¶
　且甚痛甚者至於厥逆或面青口禁當先以蘇合香¶
　丸灌之欠投此藥治惡心嘔逆全不納食此藥微微¶
　利通方服温脾之藥治赤白痢病心腹疼痛先以此¶
　藥微利次方㫁下兼治男子痃癖疝氣膀胱奔豚腎¶
　氣脚氣攻刺入腹亦用此藥微微利之酒利痰飲為¶
<pb:KR3e0056_WYG_006-40a>¶
　患婦人血氣並宜服¶
五脂丸　名通膈丸¶
　　五靈脂(一兩/淨)　青皮(取末/半兩)　巴豆(十餘/粒)¶
　右為細末水調搗成丸大人菉豆大三丸温水下食¶
　後臨卧小兒米粒大一二丸量虚實至三五丸若合¶
　得經年陳久愈佳中有痰涎相混不能施化亦加至¶
　七丸傷寒當下用承氣等湯不能下者可前承氣湯¶
　一服此丸三五丸或五七定即可使也¶
<pb:KR3e0056_WYG_006-40b>¶
木香五靈脂丸¶
　　木香(二/錢)　丁香(二/錢)　肉荳蔲(半/兩)　三□　青皮¶
　　陳皮(各半/兩)牽牛(半/兩)　五靈脂(五/錢)　巴豆(四箇去/皮油)¶
　右為細末醋糊丸菉豆大毎服十五丸至二十丸温¶
　水下治胸脇痞悶氣不順心腹疼痛酒食所傷等證¶
三倍丸¶
　　黄蘖(三/兩)　蛤粉(三/兩)　巴豆(去皮膜/油一兩)¶
　右將蘗為末入粉勻再入豆霜滴水丸桐子大每服¶
<pb:KR3e0056_WYG_006-41a>¶
　二三丸水下¶
解毒丸¶
　　雄黄(一/分)　鬰金(一/分)　巴豆(去皮油/七箇)¶
　右為細末醋糊丸菉豆大熱茶清下七丸吐出頑涎¶
　立便蘇省未吐再服如至死者心頭尤熱口禁藥不¶
　下即以鐵單匙幹開或折齒灌之藥下咽喉無有不¶
　活微吐泄不妨及上膈壅熱痰涎不利咽喉腫滿目¶
　赤廱腫一切熱毒並宜服之小兒喉腫痛驚熱痰涎¶
<pb:KR3e0056_WYG_006-41b>¶
　壅塞服二丸或三丸量大小加減¶
軟紅丸(治婦人/心痛)¶
　　杏仁(二十/箇)　巴豆(四箇和/皮用)　乾胭脂(十/箇)¶
　右滴水丸菉豆大毎服三丸生薑湯下¶
比金丸¶
　治小兒驚風體熱喘粗涎嗽心忪頰赤大小便不利¶
　夜卧不安¶
　　輕粉(半/兩)　滑石(半/兩)　南星(二/錢)　巴豆(二十三箇/去油取用)¶
<pb:KR3e0056_WYG_006-42a>¶
　　青黛(二/錢)¶
　右細末糊丸麻子大每服一歲兒一丸薄荷湯下如¶
　急驚風頭熱足冷口噤面青筋脉抽掣膈中頑涎甚¶
　者加一二丸煎桃附湯下藴毒熱毒涎出立便安愈¶
　小兒瘡疥後餘毒宜服此藥解之食後¶
青娥丸(治喘嗽/上熱)¶
　　巴豆　青黛(俱二/錢半)　白礬(半/錢)¶
　右細末蒸餅丸菉豆大每服二丸甘草湯下食後¶
<pb:KR3e0056_WYG_006-42b>¶
柔金丸(治酒/積)¶
　　雄黄　杏仁　巴豆(各等/分)¶
　右細末寒食麵丸菉豆大乾糖炒令黄色¶
導氣丸(治内傷積聚/痰飲等證)¶
　　大黄(一/兩)　甘草(一兩/麵炒)皂角(去皮核/一兩)巴豆(去皮/一兩)¶
　右㕮咀醋糊丸作餅子以穰草蓋如造麯法發色上¶
　有黄衣為度乗風日乾亦得别入¶
　　丁香　木香　縮砂仁(三/錢)¶
<pb:KR3e0056_WYG_006-43a>¶
　與上同為細末醋糊丸黍米大毎服二三丸白湯下¶
　加至四五丸米湯下食後病大者七丸去黄衣中山¶
　陳之綱南頓傳得此方¶
安中丸¶
　　棗(十枚/去核)　杏仁(十五/箇)　白礬　巴豆(三十箇/和皮用)¶
　右用蒸餅劑四兩内藥味味各和勻與棗和餅劑裹¶
　慢火燒黄熟去皮一處搗成膏子如蘿蔔子大毎服¶
　五七丸白湯下食後¶
<pb:KR3e0056_WYG_006-43b>¶
透羅丹(治胷隔痞悶酒食/所傷并咳嗽等證)¶
　　半夏(一/兩)　皂角(二兩去/皮弦子)杏仁(六十/箇)　巴豆(六十/箇)¶
　右四味用麩五升同炒令黄色為度去麩不用為細末¶
　入寒食麵二兩炒黄色醋煮糊丸如菉豆大毎服二¶
　丸生薑湯下食逺臨卧¶
黄帝問曰婦人重身之毒何也岐伯曰有故無損亦無¶
　損也帝曰請問其故何謂也大積聚其可犯也衰其¶
　大半及太過者死衰其大半不足以害生故止其藥¶
<pb:KR3e0056_WYG_006-44a>¶
　若過則毒氣内餘則敗損中和故過積聚潔古老人¶
　治積别有法少壯人無積虚人則有之脾胃怯弱氣¶
　血兩衰四時有感皆能成積若遽以磨堅破結之藥¶
　治之疾似去而人已衰矣乾漆䃃砂三稜牽牛大黄¶
　之類藥之暫快藥過則依然氣愈消疾愈大竟何益¶
　哉故善治者當先補虚氣血壯積自消如滿座君子縱¶
　有一小人自然無容地而出矣不問何藏先調其中¶
　使能飲食是其本也¶
<pb:KR3e0056_WYG_006-44b>¶
温白丸¶
　治心腹積聚久壅癖塊大如柸椀黄疸宿食朝起嘔¶
　吐滿上氣時時腹脹心下堅結上來搶心傍及兩脅¶
　十腫水病八種痞塞翻胃吐逆飲食噎塞五種淋疾¶
　九種心痛積年食不消化成瘧疾連年不差及療一¶
　切諸風身體頑痺不知痛痒或半身不遂或眉髪墮¶
　落及療七十二種風三十六種遁尸疰忤及癲癎或¶
　婦人諸疾㫁續不生治下淋&KR0377;五邪失心憂愁思慮¶
<pb:KR3e0056_WYG_006-45a>¶
　意不樂飲食無味月水不調及腹中一切諸疾有似¶
　懐孕連年累月羸瘦困弊或歌如鬼所使但服此藥¶
　無不除愈¶
　　川烏(去皮臍炮/二兩半)紫苑(去苖葉/及土)菖蒲(去鬚九/節者佳)¶
　　柴胡(洗淨去/蘆頭)　厚朴(去粗皮/生薑製)桔梗(去黑皮/蘆頭)¶
　　吳茱萸(用湯洗/七次焙)皂莢(去弦/子炒)　茯苓(用沉水/者去皮)¶
　　乾薑(炮/)　黄連(去/毛)　人參(去蘆/頭)　巴豆(去油心膜/出油研炒)¶
　　桂(去粗/皮)　蜀椒(去目炒/各半兩)¶
<pb:KR3e0056_WYG_006-45b>¶
　右為細末入巴豆令勻煉蜜丸桐子大每服三丸生¶
　薑湯下食後臨卧服漸加至五六丸¶
易老治五積¶
　　肺息貴　人參　紫苑　心伏梁　菖蒲¶
　　黄連　　桃仁　脾痞氣　温白丸加¶
　　吳茱萸　乾薑　肝肥氣　柴胡　川芎¶
　　腎奔豚　丁香　茯苓　　逺志¶
　治㐲梁氣在心下結聚不散用桃奴三兩為末空心¶
<pb:KR3e0056_WYG_006-46a>¶
　温酒下桃奴是實著樹不落實中者正月採樹上乾¶
　桃是也¶
萬病感應丸¶
　主治修製并見本方後有全註於上温白丸内加¶
　　羌活(兩/半)　三稜(兩/半)　甘遂(兩/半)　杏仁(兩/半)¶
　　防風(兩/半)　葳靈仙(一口/兩力)上六味却減蜀椒¶
萬病紫苑丸全註¶
　此藥療治久患痃癖如椀大及諸黄病毎地氣起時¶
<pb:KR3e0056_WYG_006-46b>¶
　上氣衝心遶臍絞痛一切蟲咬十種蟲病及胃冷吐¶
　食嘔逆惡心飲食不消天行時病婦人多年月水不¶
　通或腹如懐孕多血天隂即發又治二十種風頑痺¶
　不知年嵗晝夜不安夢與鬼交頭多白屑或哭或笑¶
　如鬼魅所著腹中生瘡服之皆效¶
　　紫苑(土苖/土)　吳茱萸(湯洗數/火焙乾)　厚朴(薑汁製/一兩半)¶
　　菖蒲(去毛/九節)　柴胡(去/苗)　桔梗(去黒皮/蘆炒)　茯苓(去/皮)¶
　　皂莢(去皮弦/子炙)　桂枝　乾薑(炮/)　黄連(去毛/八錢)¶
<pb:KR3e0056_WYG_006-47a>¶
　　蜀椒(去目及閉/口者微炒)巴豆(去皮膜/出油研)　　人參(去蘆各/十兩)¶
　　川烏(炮去皮半/兩加三錢)加羌活　獨活　防風(等/分)¶
　右為細末入巴豆勻煉蜜丸如桐子大每服三丸漸¶
　加至五七丸生薑湯送下食後臨卧初有孕者不宜¶
　服具引於後　有楊駙馬患風氣衝心飲食吐逆徧¶
　身枯瘦日服五丸至七丸服至二十日瀉出肉塊蝦¶
　蟆五六枚白膿二升　又趙侍郎先食後吐目無所¶
　見耳無所聞服至五十日瀉出青蛇五七條長四寸¶
<pb:KR3e0056_WYG_006-47b>¶
　許惡膿三升愈　王氏患大風疾眉髪墮落掌内生¶
　瘡服之半月瀉出&KR0746;蟲二升似馬尾長寸許後愈¶
　李靈患肥氣服五丸經一月瀉出肉鱉三枚　如黄¶
　門卒中風病發時服藥瀉出惡膿四升赤黄水一升¶
　肉蟲亂髪相似愈　李知府妻楊氏帶下病七年月¶
　崩不止骨痿着牀日服五丸至十丸十五丸取下膿¶
　血五升黄水一升肉塊如雞子大愈　此藥治一切¶
　風患萬病如神惟初有孕者不宜服之¶
<pb:KR3e0056_WYG_006-48a>¶
　痔痛腸風酒下¶
　赤白痢訶子湯下¶
　膿血痢米飲下¶
　墮傷血悶四肢不收酒下¶
　蛔蟲絞心㯽榔湯下¶
　氣噎憂噎荷葉湯下¶
　一切風升麻湯下¶
　寸白蟲㯽榔湯下¶
<pb:KR3e0056_WYG_006-48b>¶
　霍亂乾薑湯下¶
　咳嗽杏仁湯下¶
　腰腎痛豆淋湯下¶
　隂毒傷寒温酒下¶
　吐逆生薑湯下¶
　食飲氣塊麵湯下¶
　時氣井花水下¶
　脾風陳皮湯下¶
<pb:KR3e0056_WYG_006-49a>¶
　頭痛及心下痛酒下¶
　大小便不通燈草湯下¶
　因物所傷本物湯下¶
　吐水梨湯下¶
　氣病乾薑湯下¶
　小兒天風吊搐防己湯下¶
　小兒乳食傷白湯下¶
　小兒疳病葱白湯下¶
<pb:KR3e0056_WYG_006-49b>¶
　月信不通煎紅花酒下¶
　婦人腹痛川芎湯下¶
　懐孕半年後胎漏艾湯下¶
　有子氣衝心酒下¶
　産暈痛温酒下¶
　血氣痛當歸酒下¶
　産後心腹脹滿豆淋湯下¶
　難産益智湯下¶
<pb:KR3e0056_WYG_006-50a>¶
　産後血痢當歸湯下豆淋湯下¶
　赤白帶下酒煎艾湯下¶
　解内外傷寒粥飲湯下¶
　室女血脉不通酒下¶
　子死葵子湯下¶
　又治小兒驚癎大人癲狂一切風及無孕婦人身上¶
　頑麻狀如蟲行四肢俱腫呻吟走痛等疾¶
耆婆萬應丸¶
<pb:KR3e0056_WYG_006-50b>¶
　　牛黄　麝香(俱/研)　犀角(鎊/)　硃砂(研/飛)　雄黄(研/)¶
　　黄連(去/毛)大㦸(剉/炒)　芫花(醋炒/令赤)人參(去/蘆)　茯苓(去/皮)¶
　　乾薑(炮/)肉桂(去皮/忌火)當歸(去/蘆)　芎藭　&KR0410;藥¶
　　甘遂　黄芩　　細辛　　巴豆(去皮/心炒)桔梗(去/蘆)¶
　　前胡(去/蘆)紫苑　　蒲黄(微/炒)　防風(去/蘆)　葶藶(炒/)¶
　　川椒(去目微/炒出汗)　　桑皮(剉油炒/各一兩)　蜈蚣(二十八節/去頭足炒)¶
　　禹餘粮(醋浸水/飛研)　芫青(三十八枚糯米同/炒黄色去頭足趐)¶
　　石蜥蜴(去頭尾足/炙四寸)¶
<pb:KR3e0056_WYG_006-51a>¶
　右為細末入研藥勻煉蜜丸如小豆大療七種癖塊¶
　五種癲病十種注忤七種飛尸十二種蟲毒五種黄¶
　病十二種瘧病十種水病八種大風十二種痺風并¶
　大頭目賠漠漠及上氣&KR2098;嗽喉中如水雞聲不得卧飲¶
　食不作肌膚五臓滯氣積聚不消壅閉不通心腹脹¶
　滿連及胷背䜴脹氣堅結流入四肢或腹脹心膈氣¶
　滿無時舉發十年二十年不瘥五種不利井蚘蟲寸¶
　白蟲諸蟲上下冷熱久積痰飲令人多眠睡消瘦無¶
<pb:KR3e0056_WYG_006-51b>¶
　力䕃入骨髓便成滯疾身體氣腫飲食嘔逆腰脚酸¶
　疼四肢沉重不能久行立婦人因産冷入子藏藏中¶
　不淨或閉塞不通胞中瘀血冷白帶流出不盡時時¶
　疼痛為患或由此㫁産并小兒赤白下利及狐臭耳¶
　聾鼻塞等病服此藥以三丸為一劑服藥不過三劑¶
　萬病悉除說無窮盡故稱萬病丸若一歲以下小兒¶
　有疾者令乳母服兩小豆大亦以吐以利為度　有¶
　近病及卒病皆用多積久病少服常服微溏利為度¶
<pb:KR3e0056_WYG_006-52a>¶
　卒病欲死服三丸取即瘥　五注鬼刺客忤服二丸¶
　男女邪病歌哭腹大如姙身服二丸日三夜一間食¶
　服之　蠱毒吐血腹痛如刺服二丸若不瘥更服諸¶
　有痰服三丸冷癖服三丸日三服皆間服常令微溏¶
　利　宿食不消服二丸取利　癓瘕積聚二丸日三¶
　服　拘急腹脹滿心痛服三丸　上氣嘔逆胷滿不¶
　得眠服二丸不瘥再服大利腹二丸服日三服　疳¶
　温服二丸以一丸如杏仁大和鮓泔二合灌下部中¶
<pb:KR3e0056_WYG_006-52b>¶
　　水病服三丸日再服間食服之差即止人弱隔日¶
　服　頭痛惡寒服二丸覆取汗傷寒天行服二丸日¶
　三間食服之　小便不通腵二丸不瘥明日更服¶
　大便不通服三丸又内一丸下部中即通　耳聾聤¶
　耳以綿裹如棗核塞之　鼻衂服二丸　癰疽丁瘇¶
　破腫服一丸如麻子大日傅之根亦自出　犯丁瘇血出以¶
　猪脂和塗有孔則内孔中瘥　癩瘡鮓泔洗訖取藥¶
　和猪脂塗之　漏瘡有孔以一丸内孔中和猪脂𫝊¶
<pb:KR3e0056_WYG_006-53a>¶
　之　痔瘡塗綿筋上内孔中日别易瘥瘰癧以豬脂和塗¶
　瘥　癬瘡以布揩令汗出以鮓汁和塗　　易瘥　胸背¶
　腰脇腫以醋和傅腫上日一易又服二丸　諸冷瘡積年¶
　不瘥以鮓泔和塗之惡刺以一丸内瘡孔中即瘥　蝮蛇¶
　螫以少許内螫處若毒入腹心煩欲絶者服三丸蝎螫以¶
　少許塗之蜜螫以少許傅之　婦人諸疾胞衣不下服二¶
　丸　小兒驚疳服一丸如米許又以塗乳令咂之看兒大¶
　小量與服之　小兒客忤一丸如米大和塗乳頭與咂之¶
<pb:KR3e0056_WYG_006-53b>¶
　以意量之　小兒乳不消心腹脹滿一丸如米許塗乳頭¶
　令咂取瘥　瘧疾初發前服一丸未差更服¶
小麝香丸(治鬼疰飛/尸厲疾)¶
　麝香(三/分)　　雄黄(别/研)　當歸(焙/)　　丹砂(别研各/四兩)¶
　桂心　　　芍藥　　細心(各五/錢)　莾草(炙/)　犀角(屑/)¶
　梔子(各三/錢)　巴豆(五十箇去/皮心生用)　　　附子(炮去/皮臍)¶
　烏頭(炮去皮臍各/五枚重半兩)　　蜈蚣(一條去/頭足炒)¶
　右為細末和勻蜜丸搗至千杵如菉豆大或小豆大¶
<pb:KR3e0056_WYG_006-54a>¶
　毎服二丸日服漸加至四丸五丸¶
神保丸(主治修製/並見局方)¶
　治膀胱氣上至兩脇心腹疼痛一投而效¶
　　巴豆　胡椒　蝎稍　木香¶
　右末硃砂為衣有人病項筋痛醫作夙治不效久又¶
　注兩脅甚苦合一投而瘥¶
已上例中諸藥凡用巴豆新者峻利力大陳者緩慢丸¶
　小欲急治者宜新欲緩治者宜陳或有用新者云藥¶
<pb:KR3e0056_WYG_006-54b>¶
　經年愈亦待陳之意也¶
　¶
　¶
　¶
　¶
　¶
　¶
　醫壘元戎巻六¶
