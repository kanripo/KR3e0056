# -*- mode: mandoku-view; -*-
#+TITLE: 醫壘元戎
#+DATE: 2015-08-24 23:06:05.976365
#+PROPERTY: ID KR3e0056
#+PROPERTY: BASEEDITION WYG    
#+PROPERTY: JUAN 提要
<pb:KR3e0056_WYG_000-1a>¶
欽定四庫全書　　　　　子部五¶
　醫壘元戎　　　　　　　醫家類¶
　　提要¶
　　　　(臣/)等謹案醫壘元戎十二卷元王好古撰好¶
　　　　古字進之趙州人官本州教授據好古所作¶
　　　　此事難知序葢其學出於李杲然此書海蔵¶
　　　　黄耆湯條下稱杲為東垣李明之先生而易¶
　　　　老大羌活湯條下稱先師潔古老人則好古¶
<pb:KR3e0056_WYG_000-1b>¶
　　　　實受業張完素殆如趙匡陸淳同受春秋於¶
　　　　啖助而淳又從匡講問歟自䟦稱是書已成¶
　　　　於辛卯(金哀宗正/大八年)至丁酉春(元滅金之/第四年)為人¶
　　　　陰取之元藁已絶更無餘本予職州庠杜門¶
　　　　養拙虀鹽之暇無可用心想像始終十得七¶
　　　　八試書首尾僅得復完前有自序亦作於丁¶
　　　　酉嵗蓋初成於金末而重緝於元初也其書¶
　　　　以十二經為綱皆首以傷寒附以雜證大㫖¶
<pb:KR3e0056_WYG_000-2a>¶
　　　　祖長沙緒論而㕘以東垣易水之法亦頗採¶
　　　　用和劑局方與丹溪門徑小異然如半硫丸¶
　　　　條下註云此丸古時用今時氣薄不用則斟¶
　　　　酌變通亦末始不詳且慎矣其曰醫壘元戎¶
　　　　者自序謂良醫之用藥若臨陣之用兵也此¶
　　　　本為嘉靖癸卯遼東巡撫右都御史餘姚顧¶
　　　　遂所刻萬厯癸巳兩淮鹽運同知鄞縣屠本¶
　　　　畯又重刻之體例頗為參差葢書帕之本往¶
<pb:KR3e0056_WYG_000-2b>¶
　　　　往移易其舊式今無原本可校亦姑仍屠本¶
　　　　録之焉乾隆四十六年五月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR3e0056_WYG_000-3a>¶
醫壘元戎原序¶
革車千乘帶甲十萬籌策沈機神鬼猜泣奇正萬全厯¶
古如是況良醫之用藥獨不若臨陣之用兵乎柰何世¶
人以平昔鹵莽之浮學應倉卒無窮之疾變其不眩駭¶
顛仆者寡矣況患固多藏于細微而發于人之所忽由¶
輕蹈危療之求當茍無妙算深謀成法以統之則倒戈¶
敗績之不暇尚何勝之可圖哉則前日門類品目之定¶
盡計不及之也予自河南與諸友將弟兵日從事于患¶
<pb:KR3e0056_WYG_000-3b>¶
難之場隨病察胗逐脈定方開之効之薄之發之以盡¶
其宜吐之神之汗之下之以極其當攻守不常出没無¶
定大網小紀經緯悉陳本數末度條理具設前乎此古¶
人之所隠祕深藏或不盡意者不啻胸中自有十萬精¶
鋭如太阿之在匣中其輝未嘗耀于外一旦撒而揮之¶
有以恐人之耳目特入陣之奇鋒七擒之利刃其敵可¶
却其勝可決而其安可圖如此而後已故曰醫壘元戎¶
云丁酉九月二十有九日王好古書¶
