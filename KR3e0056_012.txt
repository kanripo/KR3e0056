# -*- mode: mandoku-view; -*-
#+TITLE: 醫壘元戎
#+DATE: 2015-08-24 23:06:06.240646
#+PROPERTY: ID KR3e0056
#+PROPERTY: BASEEDITION WYG    
#+PROPERTY: JUAN 卷十二
<pb:KR3e0056_WYG_012-1a>¶
欽定四庫全書¶
　醫壘元戎卷十二¶
　　　　　　　　　　　　元　王好古　撰¶
厥陰證¶
調胃散(治一切吐逆傷寒四/肢逆冷粥食不下)¶
　　硫黄　　水銀(各/半)¶
　右先碾硫黄極細次下水銀同碾至黑色為度每服¶
　一錢重者二錢温米飲調服無時¶
<pb:KR3e0056_WYG_012-1b>¶
許學士破陰丹　論伏陽一脈　並見陰證論¶
還陽丹活人丹砂丸　火焰散　回陽丹¶
反陰丹(並見陰/證論)¶
半硫丸治老弱虚人臟腑秘(主治修製/並見局方)¶
　　硫黄　　半夏¶
局方金液丹(主治修製/並見局方)¶
　　上二藥並在五苓化水丹後¶
三寶丹¶
<pb:KR3e0056_WYG_012-2a>¶
　　雄黄　半夏　牡蠣　硃砂¶
楊氏五神丸(一名來/復丹)¶
　　硫黄(另/碾)　硝石(另/碾)¶
　右同與磁器内用文武火炒得所勿令太過須一氣¶
　透方可若未透則氣不相感¶
　　五靈脂　青皮　陳皮(去白/等分)¶
　右件陳皮等末與硫黄硝石和勻麵糊丸桐子大此¶
　藥二氣相配陰陽均平天地平和之氣可熱可冷可¶
<pb:KR3e0056_WYG_012-2b>¶
　緩可急是以治陰陽不調冷熱交攻榮衛相勝心腎¶
　不升降水火不交養丈夫婦人因病嬰兒急危但胃¶
　氣在無不獲邪氣炎上煩燥冷氣攻急痛膈氣痛塞¶
　不可忍腎氣脅下攻之氣滿不可轉動諸霍亂吐瀉¶
　渴藥不止一服定大抵吐逆脣口青手足厥冷脚轉¶
　筋者兩服傷寒煩燥昏塞倒卧不省人事不得飲新¶
　久患崩漏泄利不問赤白冷熱量患深淺服數服止¶
　若非時嘔吐飲食不下服之立愈每服五十丸空心¶
<pb:KR3e0056_WYG_012-3a>¶
　米飲下甚者七十丸童稚十丸嬰兒五七丸新生兒¶
　二三丸化破與服如小兒急慢驚風若胃氣在雖困¶
　無不救者但是臟腑一切急病不問證&KR0858;並可治之¶
　非與尋常方一同乃愽效救濟人藥也¶
易簡來復丹(主治修製之/法並見局方)¶
　　硫黄　五靈脂　橘紅　青皮　𤣥精石¶
　每服二十丸米飲下食前此藥可冷可熱與養正丹¶
　黑鉛丹相類但體輕不能鎮墜耳然硝石性寒佐以¶
<pb:KR3e0056_WYG_012-3b>¶
　陳皮其性疎快硫黄且能利人若作熱藥用以止瀉¶
　誤矣但霍亂一證吐利交作盖曰淡食生冷暑濕熱¶
　之氣中脘結閉揮霍變亂此藥通利三焦分理陰陽¶
　服之其效最驗兼治翻胃嘔逆其效尤速中暑霍亂¶
　此藥最切小兒驚風用亦有驗盖上證候皆由涎飲¶
　中節致之此藥温利涎飲既出則諸悉去若男子婦¶
　人心腹作痛疎利之劑　得效者未應遽補當以藥¶
　徐徐飲之令大便常通利則痛不復作矣嘔吐用之¶
<pb:KR3e0056_WYG_012-4a>¶
　其意亦然不可不知腎厥頭痛老人頭痛並宜常服¶
　一法治老人並虚損之人寒氣入腹大小便不通者¶
　用生薑半兩連根葉和泥䓤一根鹽一撮豆豉五十¶
　粒爛碾略炒盒臍心兩劑更易用之以利為度亦良¶
　法也¶
局方來復丹¶
　此藥配類二氣均調陰陽奪天地中和之氣乃水火¶
　既濟之方可冷可熱可緩可急善治榮衛不交養心¶
<pb:KR3e0056_WYG_012-4b>¶
　腎不升降上實下虚氣閉痰厥心腹冷痛臟腑虚滑¶
　不問男女老㓜危急之證但有胃氣無不獲安助真¶
　補虚救陰助陽為效殊勝¶
　　舶上硫黄(透明不/夾石者)　大陰𤣥精石(一兩研/水飛)¶
　　硝石(半兩同硫黄並為細末入定磁内以慢火炒/箆子不住手攪令隂陽入不可火太過傷藥)¶
　　(力再研極細/名曰二氣末)五靈脂(二兩酒浸用五臺山者用/水澄去砂石晒乾揀净秤)¶
　　陳皮(去白/三兩)　青皮(去白/三兩)¶
　右用五靈脂二皮為細末次之𤣥精石末及前二藥¶
<pb:KR3e0056_WYG_012-5a>¶
　末拌勻以酒醋打糊為丸如豌豆大每服三十丸空¶
　心粥飲吞下甚者五十粒小兒慢驚風或吐痢不止¶
　變成風搐搦非風也胃氣欲絶故也用五粒碾細末¶
　飲送下　老人伏暑逆亂紫蘇湯下婦人産後血逆¶
　上搶心悶絶并惡露不止及赤白帶下並用醋湯下¶
　常服和陰陽益神散腰腎間陰濕止脅疼痛立見神¶
　效應諸疾不辨陰陽證者並宜服之神異不可具述¶
四神丹¶
<pb:KR3e0056_WYG_012-5b>¶
　治百病補五臟逺疫病厲却嵐瘴除尸疰蠱毒鬼魅¶
　邪氣大治男子婦人真元虚損精髓耗傷形羸氣弱¶
　中滿下虚水火不交養陰陽失升降精神困倦面色¶
　枯槁亡血盜汗遺溺失精大便自利小便滑數夢寐¶
　驚恐陽事不舉腰腿沈重筋脈拘急及治一切沈寒¶
　痼冷痃癖疝瘕絞痛及久久痢傷寒陰證脈候沈微¶
　身凉自汗四肢厥冷婦人百病胎臟久冷結孕無子¶
　赤白帶下月候不調服諸藥久不差並皆主之此丹¶
<pb:KR3e0056_WYG_012-6a>¶
　假陰陽造化之功得天地中和之氣却與尋常一煅¶
　一煉僭燥丹藥功效不同此丹活血實髓安魂定魄¶
　悦澤顔色輕身保壽　不恃藥力縱情恣欲久久服¶
　之可通仙道¶
　　雄黄　硫黄　雌黄　朱砂¶
　右件四味各五兩碾細入甕合内將馬鞭草為末鹽¶
　泥固濟慢火四圍燒煅一日一夜取出再碾細以糯¶
　米粽和為丸如菉豆大毎服一丸空心新汲水吞下¶
<pb:KR3e0056_WYG_012-6b>¶
　姙婦勿服忌羊肉虀菜¶
龍腦太白丹¶
　治風壅偏正頭疼痰膈不利四肢拘急疼痛辟風邪¶
　清神志¶
　　硫黄(細/碾)　　硝石(細碾各/二兩)　　白附子(炮為末/一分)¶
　右件入龍腦少許同碾細滴水丸鷄頭大每服一丸¶
　細嚼荆芥湯無時¶
易簡養正丹(修製主治並/見後局方)¶
<pb:KR3e0056_WYG_012-7a>¶
　　硫黄　　黑錫　　水銀　　硃砂¶
　右每服五十丸食前米飲送下此藥用硫黄黑錫本¶
　無利性在利在丹藥用以補虚冷治泄瀉之類大不¶
　得其宜若卒中之患痰涎壅盛此鎮墜使大便溏利¶
　病亦隨去則於三生飲選藥為之湯液若氣虚喘急¶
　之患或發咳嗽沈附煎湯調鍾乳粉咽下於降氣湯¶
　中選用之　若煽胃之患皆因中脘停寒涎痰凝滯¶
　食入即吐當用此藥以丁香附子之類煎湯下但丁¶
<pb:KR3e0056_WYG_012-7b>¶
　附性熱恐為痰飲隔節蓄在上焦反為僣燥則於二¶
　陳湯中選藥用之凡治嘔者先以加減感應丸微利¶
　之次用此藥無不尅效半硫丸亦有性利用之尤當¶
　切仍以水煮半夏丸服之見二陳湯後　若脚氣之¶
　患入腹衝心或見嘔吐之證無法可療千金以大黄¶
　利之大黄性寒病既深入必難𨗳逹是其嘔吐也不¶
　若用此藥或黑錫丹來復丹之類煎降氣湯下便須¶
　多服以大便流利為度脚氣無補法此有利性即非¶
<pb:KR3e0056_WYG_012-8a>¶
　補藥服之無疑　痃癖疝氣膀胱奔豚之氣入腹者¶
　亦宜用此　若尊年之人大腑寒秘者尤宜服之黑¶
　錫丹與此同類亦效¶
局方震靈丹¶
　紫府元君南岳魏夫人方出道藏一名紫金丹此丹¶
　不犯金石飛走有性之藥不僣不燥奪造化中和之¶
　氣又治男子婦人真元衰憊五勞七傷臍腹冷痛肢¶
　體疼痛上盛下虚頭目眩暈心神恍惚血氣衰微及¶
<pb:KR3e0056_WYG_012-8b>¶
　中風癱瘓手足不遂筋骨拘急腰膝沈重容枯肌瘦¶
　目暗耳聾口舌乾苦飲食無味心腎不足精滑夢遺¶
　腰腹疝墜小便淋瀝夜多盜汗久泄久痢嘔吐不食¶
　八風五痺一切沈寒痼冷服之如神及治婦人血氣¶
　不足崩漏虚損帶下久冷胎臟無子服之無不愈者¶
　　禹餘糧石(火煨碎不計遍數/以手撚碎為度)　丁頭代赭石(亦如/禹餘)¶
　　(糧石/煅法)　赤石脂　紫石英(各四/兩)¶
　右四味並用乾鍋内鹽泥固濟候乾用炭十斤煅通¶
<pb:KR3e0056_WYG_012-9a>¶
　紅火盡為度入地坑埋出火毒二宿¶
　　滴乳(研二/兩)　没藥(去砂石/研二兩)　五靈脂(去砂石/研二兩)¶
　　硃砂(火飛過/一兩)¶
　右通前藥共八味並為細末以糯米粉煮粥為丸如¶
　鷄頭大爆乾出光每服一丸空心温酒冷水亦得常¶
　服鎮心神駐顔色温脾胃理腰膝除尸疰蠱毒辟鬼¶
　魅邪厲久服輕身漸入仙道忌猪羊血恐減藥力婦¶
　人醋湯下孕婦不可服極有神效¶
<pb:KR3e0056_WYG_012-9b>¶
朝真丹¶
　治腸胃虚弱内受風冷或食生冷内傷泄瀉暴下日¶
　夜無度腸鳴腹痛手足厥冷¶
　　硫黄(生研/一兩)　枯礬(七錢/五分)　朱砂(三錢一/分為衣)¶
　右合勻水浸蒸餅為丸桐子大米飲下三十丸無時¶
　夏月宜用以備急諸沈寒痼冷之疾諸熱藥不能效¶
　者灸關元五七壯即效¶
至寶丹(脚氣亦有分寒熱處三日及/有用紅雪紫雪及諸元藥者)¶
<pb:KR3e0056_WYG_012-10a>¶
軟金丹¶
　　天竺黄(各三/錢)　龍腦(一/字)　麝香　牛黄(各一/錢)¶
　　金銀箔(各十/片)¶
　已上七兩九錢一字通碾細再杵白蜜十兩温溶紙¶
　覆取蠟凈次日再煨利藥末每兩作十五丸茶酒任¶
　下¶
海藏云初病疾不宜服至寶丹小兒微疾亦不宜服¶
　　人參　天麻　白殭蠶　菖蒲　乾蝎(各半/兩)¶
<pb:KR3e0056_WYG_012-10b>¶
　　防風　半夏(牛膽/製)白茯苓(各九/錢)　逺志(八/錢)¶
　　薄荷(一/兩)黄連(半/兩)　雄黄(二/錢)烏犀　玳瑁¶
　　琥珀　朱砂¶
至寶丹太抵風毒始自皮毛入留孫絡孫絡不已流入¶
大絡小絡不已流入大經小經不已流入骨髓先湯液¶
次丸散次丹劑丹劑為風入骨髓不能得出故用入骨¶
髓透肌膚之劑為開窻牖之藥龍麝牛雄犀珀金硃皆¶
入骨髓透肌膚之劑而使風邪得以出於外也初病風¶
<pb:KR3e0056_WYG_012-11a>¶
疾未及於裏便服入透骨肌之藥是引賊入家如油入¶
麵不可出也其反招害如此大抵疾有淺深治有次第¶
初焉至淺不可以重劑治兼之小兒腸胃細小肌肉耎¶
脆遽以入骨透肌之藥治之若有他證草木之劑不可¶
近也富貴之家深宜戒此若遇潮涎不省痰證急甚不¶
拘此例事至不得已而用之是謂得其當矣猶之射也¶
高則過下則不及要之適乎中而已無病人服風藥開¶
發過極反使風入亦猶引賊入家與無病在經而服至¶
<pb:KR3e0056_WYG_012-11b>¶
寶丹無異¶
聖功丸(專治/血痢)¶
　　膩粉(三錢/七)　定粉(三錢/七)　一法加蛤粉(三/錢)¶
　右同研勻水浸蒸餅為丸菉豆大煎艾湯下五七丸¶
　或十丸¶
蝎稍丸(當在妙/香丸後)¶
　治急風牙噤驚癎搐搦目不定恍惚潮涎昏悶不省¶
　人事利胞膈清頭目化痰實寧心神安臟腑¶
<pb:KR3e0056_WYG_012-12a>¶
　　蝎稍(微炒/半兩)　白附子(炮二/兩)　天麻(一/兩)¶
　　龍腦(一/錢)　　朱砂(一兩/研)　　半夏(湯製/一兩)¶
　右細末白麵糊丸菉豆大每服三十丸細嚼薄荷湯¶
　下臨卧¶
不換金丹¶
　　荆芥穗(一兩/半)　薄荷(二/兩)　天麻(一/兩)　甘草(一/兩)¶
　　白殭蠶(一/兩)　　防風(一/兩)　藿香葉(一/兩)細辛(一/兩)¶
　　川芎　白附子　羌活　全蝎(炒各/半兩)朱砂(二錢/為衣)¶
<pb:KR3e0056_WYG_012-12b>¶
　右末蜜為丸彈子大每服一二丸茶下¶
治破傷風¶
　蝎稍七條為細末熱酒調下¶
上青白附丸(同錢氏温/白丸例)¶
　　白附子(炮/)　白殭蠶　天南星　半夏¶
　　天麻子　　川芎　　甘菊花　旋覆花¶
　　陳皮(一/兩)　　全蝎(半/兩)¶
　右細末薑糊丸桐子大每服三十丸薑湯下¶
<pb:KR3e0056_WYG_012-13a>¶
錢氏温白丸¶
　治小兒脾氣虚困泄瀉瘦弱冷疳洞利及因吐瀉或¶
　久病後慢驚身冷瘈瘲¶
　　天麻(半/錢)　殭蠶(炮/)　白附子(生/)　乾蝎　南星¶
　右細末湯浸寒食麵丸菉豆大丸子仍以寒食麵養¶
　内七日取出每服七丸加至二三十丸空心生薑米¶
　飲湯下漸加元數¶
易簡如聖餅子(修合治療之法/並見後局方)¶
<pb:KR3e0056_WYG_012-13b>¶
　　川烏　南星　　乾薑　　甘草¶
　　川芎　天麻　　防風　　半夏¶
　右每服二十餅嚼破生薑湯下本方只服五餅安能¶
　作效初感傷寒因汗而解尚餘頭疼濃煎生薑葱白¶
　湯皆可此藥須是自合庶幾糊少且料藥精製胡易¶
　為效也一切頭疼不問内外所因並宜服之　兼治¶
　中脘痰飲停積及療脾胃飲食所傷温中快膈尤得¶
　其宜　偏正頭疼茶湯下久久服之不復再發¶
<pb:KR3e0056_WYG_012-14a>¶
局方如聖餅子¶
　治男子婦人氣血上盛下虚痰飲停積風寒伏留陽¶
　經偏正頭疼連腦顛吐逆惡心目眩耳聾常服清頭¶
　目消風化痰煖胃¶
　　川烏(去/皮)　南星(洗/)　乾薑(各二/兩)甘草¶
　　川芎(各二/兩)天麻　　防風　　半夏(各半/兩泡)¶
　右細末湯浸蒸餅丸如鷄頭大捻作餅子暴乾每服¶
　五餅同荆芥三五穗細嚼茶酒任下熟水亦得無時¶
<pb:KR3e0056_WYG_012-14b>¶
化風丹¶
　治中風涎盛胞膈不快頭重目不開或目睛上視一¶
　切諸病¶
　　烏蛇(生去骨/一兩)　白附子(炮一/兩)　南星(一箇重/一兩)¶
　　朱砂(二/兩)殭蠶(一/兩)麝香(半/錢)雄黄(二/錢)腦子(一/字)¶
　右蛇附星蠶為細末另入麝香朱砂等肆物細末再¶
　碾勻煉蜜丸鷄頭大酒化下如牙關緊急不開以蒜¶
　一大瓣搗為泥塗在兩牙關外豆淋酒化下蘸藥擦¶
<pb:KR3e0056_WYG_012-15a>¶
　牙自開更服二錢效如神¶
治患後轉瀉腹脹如鼓蝎氣散¶
　　全蝎(燒灰研/一兩)　麝香(少/許)¶
　右細末每服二錢七米飲調下甚者再服必愈¶
治傷寒將死者¶
　　川烏(生/)　南星　半夏　天麻(生去蘆/各等分)¶
　右為細末每服一錢煎豆淋酒下稍温服次用一二¶
　盞投之者若牙關噤幹灌之但藥得下無不活者¶
<pb:KR3e0056_WYG_012-15b>¶
烏荆丸¶
　　川烏(一兩炮/去尖)　　荆芥穗(二/兩)¶
　右為細末醋丸桐子大每服二十丸温酒送下熱水¶
　亦得有病日食三無病日一服此藥腸風尤妙¶
化水丹¶
　　川烏　附子(炮/)　乾薑(炮/)　赤石脂¶
　　蜀椒　桂(各等/分)¶
　右蜜丸桐子大每早服三丸夜三丸温酒下¶
<pb:KR3e0056_WYG_012-16a>¶
老君神明散(治/疫)¶
　　白术(二/兩)　桔梗(二/兩)　細辛(一/兩)　附子(炮去皮/臍二兩)¶
　　川烏(炮去皮/臍四兩)¶
　右五味為麄末縫絹囊袋盛帶之居閭里皆無疾若¶
　有疫疾温酒服方寸七覆取汗得吐即差若經三四¶
　日抄方寸七以水二碗煮令大沸去滓二服¶
換骨丹¶
　　槐蔓蒼桑香　葳人防何苦　十味麝牛麻¶
<pb:KR3e0056_WYG_012-16b>¶
　　佳人稱換骨¶
　右製度並見廣濟宣明方¶
拯濟換骨丹(海藏云自汗不愈不宜/服亦汗家忌重發汗也)¶
　　槐皮芎木芷　仙人防首蔓　十味各停勻¶
　　苦味香減半　龍麝即少許　朱砂作衣纒¶
　　麻黄膏煎丸　大小如指彈¶
　治半身不遂口眼喎邪手足不仁言語蹇塞或骨痛¶
　連髓或痺襲皮膚或中急風涎潮不言精昬澁行步¶
<pb:KR3e0056_WYG_012-17a>¶
　艱難筋脈拘急左癱右瘓一切風疾並皆治之¶
　　槐莢子　人參　桑白皮　蒼术　白芷¶
　　何首烏　蔓荆子　威靈仙　防風(各二/兩)¶
　　五味子　苦參　　香附(各一/兩)麝香(二錢/另碾)¶
　　龍腦(二錢/另研)川芎(一/兩)¶
　右十四味為細末入麝香令勻又用麻黄十斤去根¶
　節用天河水三石熬至六升去渣再煎至二升半入¶
　銀石器内熬成膏入煎藥和勻杵王午下每兩作十¶
<pb:KR3e0056_WYG_012-17b>¶
　丸朱砂為衣每服一丸搗碎酒一盞自晨浸至晚食¶
　後飽得卧微攪之神清無睡是藥之驗再服須臾五¶
　日服之如中風無汗宜服若體虚自汗服之是重士¶
　津液也若風盛之人當於密室中温卧取汗稍避若¶
　風實者至寶丹之類風虚者靈寶之類¶
局方大己寒丸　易簡大己寒丸同¶
　治久寒積冷腑臟虚弱心腹疼痛脅脹滿泄瀉腸鳴¶
　自利自汗米穀不化陽氣暴衰陰氣獨盛手足厥冷¶
<pb:KR3e0056_WYG_012-18a>¶
　傷寒陰盛神昏脈短四肢怠惰並宜服之¶
　　乾薑(六斤/炮)　高良薑(六斤/炮)　桂(四/斤)　蓽撥(四/斤)¶
　每服五十丸米飲下此藥熱燥能治臟腑虚寒滑而¶
　下利反泄瀉腸鳴水穀不化若心腹疼痛中脘停寒¶
　大溏泄者尤宜服之¶
大己寒丸¶
　　吳茱萸　官桂　乾薑　良薑　烏頭　附子¶
　　一法加芍藥　一法加茴香引陽氣下行不傷眼¶
<pb:KR3e0056_WYG_012-18b>¶
　目¶
　右為細末醋糊丸亦得桐子大每服三五十丸米飲¶
　下空心食前日二服無所忌¶
吳茱萸丸¶
　治下痢臟腑不調脹滿腹痛水穀不化怠惰嗜卧時¶
　時下痢¶
　　吳茱萸(一兩半/湯洗炒)　神麯(炒五/兩)　白术(四/兩)¶
　　桂(二兩/半)　　　　乾薑(炮二/兩半)　川椒(去目炒/一兩)¶
<pb:KR3e0056_WYG_012-19a>¶
　右細末糊丸桐子大米飲湯下十五丸至二十丸食¶
　前上澄乃陰濕勝也¶
小吳茱萸丸¶
　　吳茱萸(半兩洗/焙乾)　良薑(三/兩)　乾薑(焙三/兩)¶
　右醋糊丸桐子大每服三五十丸米飲下¶
快活丸¶
　治痰痞嘔吐不愈腹脹大便不通秘者陰燥勝也¶
　　吳茱萸(洗/炒)　木香(各一/兩)　良薑　乾薑(炮/)¶
<pb:KR3e0056_WYG_012-19b>¶
　　枳實(麩/炒)　陳皮(各三/兩)¶
　右酒煮神麯末作糊丸桐子大薑湯下十五丸至二¶
　十丸無時陳皮湯亦得¶
艾煎丸(治男子陰證/女人寒帶下)¶
　　艾葉(四兩炒/陳者)　大椒　赤石脂　乾薑¶
　　川烏(炮去/皮)　　生硫黄(已上各/一兩)¶
　右糊丸桐子大每服二三十丸艾湯鹽湯任下¶
艾煎丸(治婦人久病/氣虚冷羸瘦)¶
<pb:KR3e0056_WYG_012-20a>¶
　　蒼术(四兩/製)　當歸(酒浸焙/二兩)　小椒(半兩/炒)¶
　右細末好醋一斗好艾葉一斤浸一宿砂鍋慢火熬¶
　至五升去滓再入鍋内熬出膏子同和前藥丸桐子¶
　大每服三四十丸温醋湯下食前炒陳艾上餘藥共¶
　為末糊丸亦可¶
噎氣湯¶
　　吳茱萸(半兩/焙)　桂(二/錢)　半夏(薑製/半錢)¶
　右㕮咀每服五錢生薑五片水一盞餘煎六分去查¶
<pb:KR3e0056_WYG_012-20b>¶
　温服¶
奔氣湯¶
　　吳茱萸　人參　生薑　棗¶
　右於吳茱萸湯中去棗加半夏桂心甘草亦名奔氣¶
　湯¶
小七氣湯(具見太/陰證)¶
戊巳丸¶
　　吳茱萸　白芍藥　黄連(各等/分)¶
<pb:KR3e0056_WYG_012-21a>¶
　右三味同炒微黄放冷為末糊丸米飲下二十丸食¶
　前¶
小己寒丸(一名强/中丸)¶
　治脾胃積冷中寒洞泄倦怠不思飲食進食止自汗¶
　厚腸胃(見肘後/甚驗)¶
　　艾葉(四/兩)　蒼术(一兩/炒)　陳皮(二兩/炒)　吳茱萸(二兩/炒)¶
　右件用末醋二升浸一宿漉出暴乾再於原浸藥醋¶
　内拌和勻炒令紫色焙乾為末稀糊丸桐子大每服¶
<pb:KR3e0056_WYG_012-21b>¶
　三十丸温酒鹽湯醋湯下空心食前¶
前烏頭例¶
張鐵礶前烏頭蒼术法¶
　右烏頭去黑皮用白心微炒蒼术泔浸炒黄為細末¶
　酒糊丸¶
移刺相公神仙保命金丹¶
　治男子丹田衰弱五臟虚損血少氣微肌瘦面塵手¶
　足顫掉目視荒荒迎風出淚耳鳴旋運筋骨無力春¶
<pb:KR3e0056_WYG_012-22a>¶
　秋發嗽疾痰喘滿悶腰膝疼痛脚上癮疹難坐立夜¶
　多盜汗四肢怠惰陽事不强精滑無子悉宜服此丹¶
　　草烏頭(四兩秋収黑色者去皮同蛤粉炒/黄存性地内埋一宿去火毒焙乾)¶
　　金鈴子(三兩/去皮)破故紙(三兩浸/酒一宿)茴香(二兩/炒香)¶
　右細末酒糊丸桐子大每服三二十丸空心温酒下¶
　婦人醋湯下服數日所病即效痼寒久利尤宜服婦¶
　人血冷月事不調赤白絶孕面黑焦乾髮退不生瘦¶
　惡自汗每服三十丸熱醋湯下久服補益男子無風¶
<pb:KR3e0056_WYG_012-22b>¶
　中卒病此藥性温無毒保全天壽¶
佐經丸¶
　　草烏(去/皮)　當歸　乳香　没藥　自然銅(醋/焠)¶
　　斑猫(去足/翅頭)大鼈子　地龍(去土炒已/上各等分)¶
　前少陰屬風條下有治白癜龍蛇散内有二佐經丸¶
　味後方少膠五靈脂¶
　右各碾醋糊丸鷄頭大打碎温酒磨化隨病上下服¶
　藥後飲好酒三二盞¶
<pb:KR3e0056_WYG_012-23a>¶
佐經丸¶
　　草烏頭　白膠　木鼈　五靈脂(各一/兩半)¶
　　當歸(一/兩)　斑猫(一百箇去頭/足翅煮亦得)¶
　右黑豆生為煮糊丸¶
玉桂枝¶
　　天麻(七/兩)　骨碎補(七錢/半)　草烏(四/兩)　甘松¶
　　川烏　　白附子　　　半夏(各半/兩)地龍(去土/一兩)¶
　　黄芩　　松香　　　　五靈脂　錫藺脂(各半/兩)¶
<pb:KR3e0056_WYG_012-23b>¶
　　自然銅(二兩半醋/淬七次)南星　蓯蓉　川芎¶
　　破故紙(各半/兩)　　糯米(半升/炒)¶
　右細末酒糊丸桐子大每服五丸温酒下¶
張守道傳化張鐵礶方(治男子陽精不足/女子赤白過多)¶
　　牡蠣(一斤/燒)　赤椹子(一/斗)　草烏頭(半斤/焙)¶
　右為末酒糊丸桐子大每服二三十丸温酒下鹽湯¶
　亦得一法張守道加蒼术一斤不去皮炒黄與上同¶
　為末丸¶
<pb:KR3e0056_WYG_012-24a>¶
安宜差傳到筋骨藥¶
　　川烏頭　澤瀉　五靈脂　地龍(去/土)¶
　　蘿蔔子(上各/兩)　　蒼术(二/兩)　川當歸¶
　　赤芍藥(各一/两)　木鼈子(半兩/去皮)没藥¶
　　乳香(各三/錢)¶
　右細末醋糊丸桐子大自然銅為衣每服十丸食前¶
　温酒服¶
朱砂例¶
<pb:KR3e0056_WYG_012-24b>¶
玉倪丹(補心益腎上下通主升降/以至丹田丹坎之像也)¶
　　丹砂(二十/八兩)　甘草　逺志(去/心)　檳榔(一/兩)¶
　　訶黎勒(皮一/兩)桂(八兩去/皮搗碎)¶
　右每食前服一丸日三食計服三丸温人參湯下¶
海藏老人云北砂煉成亦可與大補丸五臟隨藥合和¶
用之或全用五臟藥和丸亦可大補丸(在少陽條下局/方五補九後)¶
造丹砂法¶
　右甘草等四味剉水二大斗釜中以細布袋盛丹砂¶
<pb:KR3e0056_WYG_012-25a>¶
　盛於釜中著水和藥煮之　第一日兼夜用湯火絞¶
　動　第二日兼夜湯火魚眼沸　第三日兼夜木火¶
　花沫沸　第四日兼夜炎火涸沫沸　第五日兼夜¶
　土火微微沸　第六日兼夜金火沸愈緩作急　第¶
　七日兼夜水火沸緩緩調調　先期泥二釜一釜常¶
　煖水用添煮藥釜中水減即添煖水常令不減二斗¶
　七日滿即出丹砂於銀器合中盛其合内先布桂一¶
　兩勻即與桂布朱砂又以金桂一兩覆足即下合置¶
<pb:KR3e0056_WYG_012-25b>¶
　甑中先布糯米厚二寸乃置合又以糯米覆培之亦¶
　合厚三寸許桑柴火蒸之每五日換米桂其甑蔽一¶
　日以行竹子為之不爾側間一小孔常煖水同竹筒¶
　注添釜中勿令水減第一五日兼夜用如春火如常¶
　炊飯第二五日兼夜用夏火猛如炊飯第三五日兼¶
　夜用秋火如炊飯乍緩乍急第四五日兼夜用冬火¶
　煖如炊飯依五行相生文武助之藥即成出丹砂以¶
　五搥鉢碾之如膩粉即可用服之煎楮實搜和桐子¶
<pb:KR3e0056_WYG_012-26a>¶
　大每日食前服一丸人參湯下每日三服食前計之¶
　煉成丹砂秤四兩為一劑二年服盡復服每十年即¶
　煉三兩仍取正月一日取服一月使盡既盡酒服十¶
　年一二兩不令旋合宜須煉一劑¶
造楮實煎法¶
　六月六日収取楮實熟者緩絞取汁拾銀器内慢火¶
　熬成膏搜和前藥末為劑丸¶
小硃砂丸¶
<pb:KR3e0056_WYG_012-26b>¶
　　硃砂(五/兩)　牙硝(枯六/兩)　寒水石(煅四/錢)　麝香(一/字)¶
　　鵬砂(一/字)　龍腦(半/錢)　　甘草(半錢浸/汁熬膏)¶
　右碾勻用甘草膏和每兩作一十丸每噙化一丸小¶
　兒夜驚啼薄荷水化下¶
朱砂寒熱温凉各百加減例¶
　　寒大黄　巴豆　牛黄　黄連　黄栢¶
　　熱附子　巴豆　烏頭　南星　半夏¶
朱砂散¶
<pb:KR3e0056_WYG_012-27a>¶
　治小兒神亂驚悸睡卧不安大便不利譫語齒瘡痰¶
　嗽¶
　　辰砂(七/兩)　　桔梗(五/兩)　人參　蛤粉　牙硝(各三/兩)¶
　　甘草(二/半)兩　腦子(二/錢)　金箔(二十/斤入)¶
　右細末一歲兒半錢薄荷湯調下未滿百日兒發熱¶
　多睡不安大便不利蜜湯調下一字大人小兒口瘡¶
　咽喉少許摻咽膈熱新水調臨卧¶
鶴頂丹¶
<pb:KR3e0056_WYG_012-27b>¶
　治大人小兒風痰不利煩渇不安中暑頭痛不解¶
　　麝香(二錢/半)　朱砂(十/兩)　牙硝(十二兩/半枯)¶
　　寒水石(枯十/一兩)甘草(炒三/兩半)¶
　右細末煉蜜丸龍眼大大人生薑湯化下中暑腦子¶
　新水下小兒心經熱薄荷汁化下¶
鎮心丸　金箔鎮心丸　安神丸¶
驪珠丹¶
　　麥門冬　牙硝　白茯苓　乾山藥¶
<pb:KR3e0056_WYG_012-28a>¶
　　寒水石　甘草(各半/兩)朱砂(一/兩)龍腦(一/字)¶
　已上數藥泄手太陰大人絳宫下至丹田¶
　前八味加　人參　生地黄　沈香¶
　各為細末入藥為東垣先生離珠丹法例詳説具見¶
　難知一名石龍散¶
右石龍散¶
　　寒水石　腦子　朱砂¶
拘龍丸　化毒丹　大青丸　並見錢氏¶
<pb:KR3e0056_WYG_012-28b>¶
牛黄膏(治驚化&KR0858;凉膈鎮/心祛邪熱止涎漱)¶
　　人參(二錢/半)　甘草(半/兩)　牙硝(一/錢)　雄黄(七/錢)¶
　　朱砂(一/錢)　　蛤粉(二兩/水飛)生龍腦(半/錢)金銀箔(四箇/為衣)¶
　右為細末煉蜜為丸搜和每兩秤作二十丸以金銀¶
　箔為衣一錢兒每服菉豆大薄荷湯化下量歲數臨¶
　時加減服之食後¶
虎睛丸(治小兒驚風壯/熱風濕邪熱)¶
　　天麻　防風　人參　乾蝎(各一/兩)白殭蠶(半/兩)¶
<pb:KR3e0056_WYG_012-29a>¶
　　朱砂　雄黄(各一/半)　　牛黄　　麝香(各一/字)¶
　　甘草(一/錢)¶
　右末蜜丸如桐子大每服一二丸薄荷湯下¶
御方活命金丹(主治並/見本條)¶
　　烏犀　牛黄　真珠　薄荷(各半/兩)　金箔(一兩/片)¶
　　牙硝　貫衆　甘草　板藍根　　乾葛¶
　　官桂(各一/兩)　　片腦　麝香　　　青黛(各三/錢)¶
　　大黄(一兩/半)　　蒸餅末(三/錢)¶
<pb:KR3e0056_WYG_012-29b>¶
　煉蜜丸每兩作十丸金箔為衣¶
五福化毒丹(主治並/見錢氏)¶
　　苦參　桔梗　茯苓　人參　牙硝　青黛¶
　　甘草　麝香¶
　右勻細末蜜丸鷄頭大薄荷湯下班疹毒氣生地黄¶
　汁化下有日夜不見物陳米泔化下¶
金箔鎮心丸¶
　　紫河車　人參　茯苓　山藥　甘草¶
<pb:KR3e0056_WYG_012-30a>¶
　　朱硝　　龍腦　麝香　牙硝　金箔(等/分)¶
　右勻細末蜜丸桐子大薄荷湯下¶
定風丹¶
　治大風癩疾鼻崩塌眉鬚脱若遍身疙瘩或瘡疥等¶
　　升麻　細辛根　川芎　　穿山甲(炙/)天麻¶
　　防風　定風草　白附子　丹參　　人參¶
　　苦參　𤣥參　　紫參　蔓荆子　威靈仙(各一/兩)¶
　　蜈蚣(一對/酥炙)　　　何首烏(木白中取/末二兩)¶
<pb:KR3e0056_WYG_012-30b>¶
　右細末每二兩用胡麻一升淘净炒香為末和勻蜜¶
　丸彈子大每用一丸細嚼温漿水下日三初服時或¶
　嘔吐勿怪或亦不吐¶
紫苑丸(治五種風/癩之疾)¶
　　紫團參　人參　沙參　𤣥參　梹榔　黄連¶
　　川芎　山梔子　海桐皮　　　紫苑　防風¶
　　赤芍藥　羌活　赤茯苓　生地黄　天仙子¶
　　地骨皮　白蒺藜　天麻　乳香(各等/分)¶
<pb:KR3e0056_WYG_012-31a>¶
　右二十味細末蜜丸桐子大每服三十丸清米湯下¶
　日三忌動風發氣物¶
脱脱丸¶
　治癩風遍身膿血及諸惡瘡疥癬等經云厲風成癩¶
　　苦丁香　白丁香(等/分)　皂莢(去皮弦子/熬成膏)¶
　右與上藥末為丸桐子大先十丸至十五漸至二十¶
　丸温水下&KR0858;退為止不可使多恐致惡心從少至多¶
　乃其法¶
<pb:KR3e0056_WYG_012-31b>¶
治風疾癩病遍身生瘡者¶
　　天麻(七錢/半)　荆芥(二錢/半)　薄荷(三錢/半)¶
　　白花蛇(四兩/酒浸)¶
　右四物為細末好酒二升蜜四兩石器中蒸成膏子¶
　每服一盞温服日三煎餅壓下急於曖處令汗出見¶
　效¶
神仙經進透骨膏¶
　治大風疾遍身生瘡變成頑麻不痛不癢眉髮脱落¶
<pb:KR3e0056_WYG_012-32a>¶
　鼻梁崩塌日㫁白仁¶
　　海金沙(半/兩)　草烏頭(一/兩)　絲礬　靛花　丸松¶
　　盆硝　膽礬　鵝管石　朱砂　雄黄(另/研)¶
　　磁石　杏仁(各/兩)一黄蘖　雌黄　萆麻¶
　　砒霜(另研各/一兩)　　&KR1504;砂(二/錢)木賊(六/兩)木鼈子(二十/箇)¶
　　寒水石(六/兩)僧祇黄(半/兩)　斑猫(十/箇)　巴豆(二十/粒)¶
　　川烏頭(半/兩)石燕子(一/對)　蛤粉(半/兩)　天仙子(四/兩)¶
　　黄松脂(一/兩)粉霜(二/錢)　　乳香(一/錢)　麝香(半/兩)¶
<pb:KR3e0056_WYG_012-32b>¶
　　硫黄(半/兩)　小油(一箇/六兩)　膩粉(三/錢)¶
　右將剉細末油勻和新垍瓶子一箇埋于地下止用¶
　新瓦瓶子一隻于地上鑚數十孔鹽泥固濟盛藥在¶
　内用碗一隻合定亦固濟勿令透烟坐在垍瓶子口¶
　上穩放木炭火八秤看緊慢燒灰盡為度其藥滴在¶
　垍瓶子内孩鬼胎髮一塊細剪藥内攪勻入後藥信¶
　霜雄黄僧祇黄粉霜輕粉乳麝等細不燒數¶
渫洗藥¶
<pb:KR3e0056_WYG_012-33a>¶
　　何首烏　荆芥　防風　馬鞭草　蔓荆子¶
　右麄末二兩水二斗煎十數沸得藥力無風虚渫洗¶
　後塗前藥¶
神效膏¶
　　當歸(半/兩)　杏仁(半/兩)　木鼈子(半/兩)　好油(一/斤)¶
　　黄丹(三/兩)　油髮(二/兩)　乳香　　　苦參(二/錢)¶
　　没藥(三/錢)　人參(二/錢)¶
　右除丹外剉細油煮褐色與丹一處熬成膏塗病處¶
<pb:KR3e0056_WYG_012-33b>¶
生眉散¶
　　桑寄生　天南星　半夏　没藥¶
　右各一錢為細末生薑自然汁調成膏子先用自然¶
　銅擦過次以膏塗之¶
又治鼻梁崩塌喘息不快者¶
　　雄黄　黄連　没藥　川芎　盆硝(各一/兩)¶
　　腦子(半/錢)麝香(一/字)¶
　右細末搐之日三次¶
<pb:KR3e0056_WYG_012-34a>¶
如聖散　渫洗藥¶
　　頑荆(一/兩)　蔓荆子(四/兩)　威靈仙(四/兩)　白芷(四/兩)¶
　　苦參(二/兩)　厚朴(二/兩)　　荆芥(二/兩)　　紫參(二/兩)¶
　　陳皮　　沙參　　　防風(四/兩)　　麻黄(二/兩)¶
　右麄末每用藥末一兩水一桶桃栁枝同一處煎五¶
　七沸避風淋洗¶
還魂丹(治中風不語延潮不/止瘈瘲左癱右瘓)¶
　　天麻　川芎　防風　乾山藥羌活(各二/兩)¶
<pb:KR3e0056_WYG_012-34b>¶
　　殭蠶(炒/)犀角　細辛(各一/兩半)當歸　白附子¶
　　甘草　藿香葉　人參　　　　全蝎(四十/九個)¶
　右為細末蜜丸稷桃大每用一丸細嚼酒下¶
化風丹¶
　治中風涎多胞膈不利目瞑不開睛上視一切諸風¶
　　烏蛇(生去/骨)　白附(炮各/一兩)　南星(一箇重/四兩)¶
　　殭蠶(二/兩)　　麝香(半/錢)　　硃砂(三/錢)　雄黄(一/錢)¶
　　龍腦(一/字)¶
<pb:KR3e0056_WYG_012-35a>¶
　右前四味為細末入麝香等再碾令勻煉蜜丸鷄頭¶
　大用水酒化下如牙關緊急不開以大蒜一大瓣杵¶
　為泥塗兩牙關外豆淋酒化下一丸蘸藥擦牙自開¶
　更服藥二丸神效¶
局方樺皮散　並見本方¶
文潞公療癱瘓外臺方¶
　　生地黄(汁/)　淡竹瀝　荆瀝(各一/兩)　防風(四/分)¶
　　獨活(八/分)　　附子(一枚/炮)¶
<pb:KR3e0056_WYG_012-35b>¶
　右㕮咀三升煮取二升去渣空心分四服或五服隔¶
　日一劑若虚者三日一劑可絶根本¶
聖餅子¶
　　草烏　川芎　細辛　白芷　荆芥　蒼术¶
　　防風　甘草(各等/分)¶
　右生用細末糊丸桐子大捻作餠細嚼茶清下加羌¶
　活獨活為十生餅子¶
斗門方¶
<pb:KR3e0056_WYG_012-36a>¶
　治中風口面喎斜用木灰向右即於左邊塗之向左¶
　即於右邊塗之候方正如舊即須以水洗下大妙¶
聖惠方治中風口喎¶
　以巴豆七箇去皮爛碾如左喎塗右手心如右喎塗¶
　左手心仍以煖水一盞安向手心須臾便正洗去藥¶
　頻抽掣中指¶
活人脚氣木𤓰散例¶
木𤓰散¶
<pb:KR3e0056_WYG_012-36b>¶
　　大腹子(二/箇)　紫蘇(一錢/半)　乾木𤓰　甘草(炙/)¶
　　木香(各二/錢半)　羌活(三錢/半)¶
　右剉散分作三服每服用水一盞煎至半盞通口服¶
脚氣木𤓰丸¶
　　木𤓰(大者二箇切/作二片去心)菊花(一/兩)青鹽(二/兩)¶
　右内藥木𤓰中合定線繫瓶蒸爛碾成膏子丸桐子¶
　大每服五十丸空心酒下日三病甚者百丸病處有¶
　香汗出為效¶
<pb:KR3e0056_WYG_012-37a>¶
四斤丸¶
　治風寒濕合而成痺脚腫痛或不仁及諸證脚氣¶
　　牛膝(去/蘆)　　天麻(去/蘆)¶
　右㕮咀好酒五升浸三日取出焙乾為細末以浸藥¶
　酒煮糊丸桐子大每服二十丸空心食前温酒下¶
香附子散　已下總血崩例¶
　治血崩不止面色黄血刺疼痛不可忍小産血不止¶
　一名倍金¶
<pb:KR3e0056_WYG_012-37b>¶
　　香附子(不以多少炒去/毛搗碎再炒黄)¶
　右極細末每服三五錢好酒調下能破血積米飲調¶
　下能止血冷氣薑湯下帶下艾湯下醋少許婦人一¶
　切心腹諸疾並治之粥飲下許學士治婦人血氣不¶
　調有積血者能破之若血崩者能止之¶
立應散治心腹急痛¶
　　香附子(炒半/兩)　良薑¶
　右細末每用二錢七沸湯㸃服立效¶
<pb:KR3e0056_WYG_012-38a>¶
治血崩臍腹痛¶
　　當歸　木賊(去/節)　香附子　熟地黄　赤芍藥¶
　　牡丹皮(各二/兩)　　没藥　　丁香　　桂(各三/錢)¶
　右細末酒調三錢温服¶
立效散(治婦人/臍腹痛)¶
　　香附子(三兩/炒)當歸(一/兩)　赤芍藥(半/兩)　良薑(半/兩)¶
　　五靈脂(半/兩)¶
　右細末三錢酒一盞童子小便少許同煎服¶
<pb:KR3e0056_WYG_012-38b>¶
香附子例　寒則加乾薑　熱則加黄芩¶
立應散(治婦人血海崩敗又治/男子婦人傷風下血)¶
　　香附(三兩/半炒)　㯶皮(一兩燒/取存性)¶
　右為細末每五錢酒半盞童子小便半盞煎至七分¶
　温服無時如腸風不用童便用酒一盞煎至八分服¶
霹靂散(治經脈/妄行)¶
　　香附子(三/兩)　川芎(一兩/炮)　石灰(一兩/油炒)¶
　右細末燒秤鎚淬酒調服二錢匕甜酒亦得¶
<pb:KR3e0056_WYG_012-39a>¶
定血散(此四方/當在後)¶
　治婦人血海崩漏小産血不止¶
　　烏梅(燒存/性)　㯶布(燒/)　甘草(二寸一半/生一半燒)¶
　右為細末每服二三錢淡醋湯調服立止¶
靈苑内補丸¶
　温中調血治婦人久病血崩不止累醫不效宜此立¶
　驗¶
　　黄連　山茱萸　乾薑　當歸鼈甲¶
<pb:KR3e0056_WYG_012-39b>¶
　　芫花(䤃浸/濕)白芷　乾漆(油浸/令濕)　　川烏頭(去皮臍/九味各)¶
　　(一/分)　巴豆(大者/連殻)　桃仁(和/皮)　　　亂髮(三味各/半兩)¶
　已上十二味同入一瓶子内用泥固濟頂上留一眼¶
　子火煅候白烟出急取候冷取細碾¶
　　官桂(一分/去皮)　陳橘皮(一分碎/剉炒)　芸臺子(一分炒/取白色)¶
　右四味為細末同前碾藥都作一處拌合再研令勻¶
　煉蜜為丸桐子大每服一丸臨卧温酒下久患甚者¶
　不過四服¶
<pb:KR3e0056_WYG_012-40a>¶
又方¶
　　巴豆(紙裹/蒸熟)　　芫花(酒拌/炒黄)　&KR1504;砂　白芷¶
　　檳榔(麵裹厚/燒熟)　乾漆(油潤炒/微烟)　當歸頭¶
　　大黄(蒸/)　　　乾薑(炒製剉/再炒)¶
又方¶
　　木香　梹榔　縮砂仁　神麯(炒/黄)　麥蘖(炒/黄)¶
　　訶子(麪裹/炒)　　當歸　　乾漆(油塗/炒)　金絲水蛭¶
　　(火灰中煨去黒/或鹽炒微焦赤)¶
<pb:KR3e0056_WYG_012-40b>¶
交感丸¶
　　茯苓(四/兩)　　香附子(一斤/炒黄)¶
　右細末煉蜜丸彈子大每晨一丸¶
降氣湯¶
　　茯神(二/兩)　香附子(半斤/炒)　甘草(一兩/)¶
　右細末㸃服¶
又方¶
　　香附子(五兩生薑三兩汁浸/三兩炒存性細末)　青鹽(一/錢)¶
<pb:KR3e0056_WYG_012-41a>¶
　右同為細末擦牙¶
孫思邈九竅血出方¶
　荆葉搗取汁酒和服之¶
小烏沈湯(當在前為/沈湯後)¶
　　香附子(二/兩)　烏藥(一/兩)　甘草(二兩/半生)¶
　右細末鹽少許湯㸃服¶
千金白堊丸(在四/物後)¶
螵蛸散(治血崩漏下久/不止臍腹疼痛)¶
<pb:KR3e0056_WYG_012-41b>¶
　烏魚骨燒存性細末二兩煎木賊湯調下¶
又方¶
　　蠶退紙(燒灰/一兩)　木賊(燒灰/一兩)　寒水石(燒一/分)¶
　　黒附子(炮半/斤)　白礬(枯半/兩)　烏魚骨(炙一/兩)¶
　右為細末水一盞煎四五沸食前和滓服效¶
又方¶
　　龍骨　蒲黄(各半/兩)　艾葉　附子(炮二/錢半)¶
　　當歸(七錢/半)¶
<pb:KR3e0056_WYG_012-42a>¶
　右為細末水煎三錢¶
又方¶
　　當歸　川芎　黄芩　芍藥(等/分)¶
　右麄末水煎¶
　柱燒灰酒調下立愈¶
　五靈脂末炒出烟盡當歸酒煎如血室乾醋煎和滓¶
　服空心¶
　血崩如流防風炙焦為末每二錢白麵半錢酒調下¶
<pb:KR3e0056_WYG_012-42b>¶
　晝夜不止者丁香二兩酒煮服之¶
　又黄芩粗末水煎¶
　右並治血崩如流藥異不一隨經可擇是為知本¶
地榆條唐本注云出孔氏音義玉帶十二病¶
　　一曰多赤　　二曰多白　　三曰水不通¶
　　四曰陰蝕　　五曰子藏堅　六曰子門闢¶
　　七曰合陰陽患痛　八曰小腹寒¶
　　九曰子門閉　　　十曰子宫冷¶
<pb:KR3e0056_WYG_012-43a>¶
　　十一曰夢與鬼交　十二曰五臟不定¶
用地榆作&KR0034;飲代茶甚解¶
　無濕不成瀉無積不成痢大腸泄者小便少濕在後¶
　也小腸有敗血久有積滯崩漏不已隨帶而下大便¶
　燥結濕在前也濕在後當利小便濕在前當利大便¶
　此其法也¶
　或因胎産而得或因酒色而得山崩海嶽前後脱血¶
　漏不已元由子藏侵入赤腸澤液惡穢前行大過滓¶
<pb:KR3e0056_WYG_012-43b>¶
　糞燥結後滯不通此胎腸俱病治宜推去敗血膿積¶
　益血而致新也心所不生脾所不裹肝所不藏此三¶
　焦經紀也崩雖為病亦有淺深新久治從而輕重之¶
張仲景云三焦絶經是為血崩又經云血得熱而妄行¶
　又云血枮前後血得之年少時有所火得脱血醉以¶
　入房氣竭肝腸久久成血閉略舉於此皆有熱也脈¶
　或洪大而有力或能食不能食漏下不止或陰中如¶
　有瘡撲或大便難因而暴下或觸之而不定内外俱¶
<pb:KR3e0056_WYG_012-44a>¶
　治慎勿遺一¶
王叔和曰微脈主敗血面無色澤者從指下尋之有若¶
　無漩之敗血小腸虚崩中日久為白帶漏下多時骨¶
　脈枯此脈有濇之貌芤之體皆血病也此皆陰脈而¶
　為冷證寒熱即分藥不可執一所以有連蘗生地黄¶
　四物牡丹芍藥續㫁縮砂香附烏賊血竭乾薑之分¶
　也明者其擇之¶
産寶方(療崩中不止不/問年深月逺)¶
<pb:KR3e0056_WYG_012-44b>¶
　槐木耳燒灰為末酒服方寸七¶
簡要方(治婦人漏/下血不絶)¶
　槐花蕚不以多少燒灰細碾食前温服二錢七¶
正經云治婦人乳癡子藏急痛¶
　槐實以七月七日取入搗取汁銅盂内盛之日煎令¶
　可丸大如鼠矢内竅中三易愈又主墮胎¶
千金方(治婦人無/故尿血)¶
　龍骨二兩以酒調服方寸七空心日三¶
<pb:KR3e0056_WYG_012-45a>¶
又方治崩中晝夜不止¶
　芎窮八兩清酒五斤煎取二升半分三服徐徐飲之¶
又治胎婦忽然倒地舉驚重促損腹中不安及子死腹¶
　中¶
　　川芎生末酒服方寸七須臾一二服出¶
治崩中¶
　防風去蘆頭炙赤色為末每服二錢以麵糊酒調下¶
　更以麵糊酒投之¶
<pb:KR3e0056_WYG_012-45b>¶
治婦人經血不止¶
　五靈脂末炒令過熟出盡烟每服五六錢當歸二片¶
　酒一盞與藥同煎至六分去滓温服連三五服效¶
治産婦血暈昏迷上衝悶絶不知人事者¶
　五靈脂(二兩五錢一半/生用一半熟炒)¶
　右為細末每服一錢温熟水調下如口噤者以物幹¶
　開灌之入喉即愈謂之獨勝散¶
又治血崩不止¶
<pb:KR3e0056_WYG_012-46a>¶
　　五靈脂(十/兩)¶
　右為細末水五盞煎至三盞去滓澄清再煎為膏入¶
　神麯末二兩和丸桐子大每服二十丸空心温酒下¶
　便止¶
正元廣利方(治婦人赤白帶下/年深月久不差者)¶
　　白芍藥(二/兩)　　乾薑(半/兩)¶
　右細剉炒令黄搗羅細空腹利飲汁服之二錢匕¶
治婦人本臟虚損元氣冷敗崩中漏下經歲不止服諸¶
<pb:KR3e0056_WYG_012-46b>¶
　藥不效極甚者宜服此藥¶
　　龍骨(一兩/煅)　蒲黄(一/兩)　艾葉(二/兩)　當歸(半/兩)¶
　　五靈脂(半兩炒/去烟)　黑附子(炮半/兩)　香附子(炒紫色/半兩)¶
　右件同為末水一盞半藥秤三錢同煎至六分去滓¶
　食前空心日三病輕者二服重者一料¶
雷氏方(治婦人逺年近日醫不/差血崩或血氣不止)¶
　　木賊(二/兩)　香附子(一/兩)　朴硝(半/兩)¶
　右三味為細末色黑者好酒一盞煎三五沸和滓温¶
<pb:KR3e0056_WYG_012-47a>¶
　服色紅赤者水一盞煎至七分和滓温服忌生冷硬¶
　猪魚肉雜物每服三錢空心每日二如臍下作痛乳¶
　香没藥當歸各一錢剉細入上藥一處同煎不痛勿¶
　用¶
論傷寒雜病分二科¶
海藏云世之治傷寒有法療雜病有方是則是矣然猶¶
　未也吾謂治雜病亦有法療傷寒亦有方方即法也¶
　法即方也豈有異乎要當全識部分經絡表裏臟腑¶
<pb:KR3e0056_WYG_012-47b>¶
　豈有二哉以其後世才智之不及古也所以分傷寒¶
　雜證為二門故有長於此而短於彼者亦有長於彼¶
　而短於此者逮夫國家取士分科為此宜乎愈學而¶
　愈陋愈專而愈粗也試以傷寒雜病二科論之傷寒¶
　從外而之内者法當先治外而後治内雜病從内而¶
　之外者法當先治内而後治外至於中外不相及則¶
　治主病其方法一也亦何必分之為二哉大抵雜病¶
　之外不離乎表傷寒之内不離乎裏表則汗裏則下¶
<pb:KR3e0056_WYG_012-48a>¶
　中則和不易之法也劑之寒熱温凉在其中矣餘風¶
　産二條目疾瘡腫小兒等科各自專門無怪其工之¶
　陋且粗也是以知證不知脈知藥不知性是豈真知¶
　而全識者哉耳熟目厭習壞多經涉久誤合則病愈¶
　契則不疾甚所常見所常聞者粗有曉㑹其所未常¶
　見未常聞則有所不知也此繼述而不及於物者逺¶
　矣嗚呼天之所錫其智識有限量故邪哀哉庸夫以¶
　衣食迫以口舌争視學業如讎隙妬忌為能幹誤人¶
<pb:KR3e0056_WYG_012-48b>¶
　性命恬不知恤甘為忍火不顧道理其教之有所失¶
　邪時世之所有俾邪抑疾者之不幸而有所自致邪¶
　處暑後嘆而書¶
　　是書已成於辛卯至丁酉春為人陰取之元藁已¶
　　絶更無餘本予職州庠杜門養拙虀鹽之暇無可¶
　　用心想像始終十得七八試書首尾僅得復完猶¶
　　遺一二尚未之偹故今日得而今日録明日得而¶
　　明日書待以歲月久則方成無欲速無忌心也好¶
<pb:KR3e0056_WYG_012-49a>¶
　　古再題¶
　¶
　¶
　¶
　¶
　¶
　¶
　¶
<pb:KR3e0056_WYG_012-49b>¶
　¶
　¶
　¶
　¶
　¶
　¶
　¶
　醫壘元戎卷十二¶
