# -*- mode: mandoku-view; -*-
#+TITLE: 醫壘元戎
#+DATE: 2015-08-24 23:06:06.076509
#+PROPERTY: ID KR3e0056
#+PROPERTY: BASEEDITION WYG    
#+PROPERTY: JUAN 卷五
<pb:KR3e0056_WYG_005-1a>¶
欽定四庫全書¶
　醫壘元戎卷五¶
　　　　　　　　　　　　元　王好古　撰¶
少陽證　先足經從湯液　次手經從雜例¶
海藏論男子婦人傷寒同一法¶
活人云婦人傷寒治法與男子不同舉男子調氣女子¶
　調血以為大略舉脉𦂳脉緩脉洪為傷寒傷風熱病¶
　為一證當汗當下不必調血而後行仲景不分男女¶
<pb:KR3e0056_WYG_005-1b>¶
　良以此歟此論固當猶為未也仲景亞聖也世醫所¶
　知仲景不知有是理乎聖人剏物賢者述之事可以¶
　為天下則聖人已先據之矣何待世人明之乎聖人¶
　不言以其男女同診也後人不知湯液之源故立為¶
　婦人法則異於男子常人所易聰明眼者肯以此為¶
　是乎然以藥考之則可知也假令桂枝&KR0410;藥固榮而¶
　閉衛非血藥如何麻黄防風雖為之發汗本治乳子¶
　餘疾非血藥如何白虎小柴胡中知母則治腎柴胡¶
<pb:KR3e0056_WYG_005-2a>¶
　則調經皆氣中之血藥也當歸地黄不言可知為血¶
　藥白术人參皆以為氣劑本草言能利腰臍間血非¶
　血藥乎大抵用之在陽便是氣藥用之在隂便是血¶
　藥若男子與女人傷寒皆榮衛受病其證一也何必¶
　云男先調氣女先調血也此二句雲岐子以為治襍¶
　病法之常體非為傷寒設也其所以異者以其任衝¶
　盛而有子月事行有期有熱入血室一證不得不異¶
　也在妊孕不得不保在經血不得不調表裏汗下何¶
<pb:KR3e0056_WYG_005-2b>¶
　嘗有異也無汗下藥中増損自有調保之義活人云¶
　妊娠不用桂枝半夏桃仁柴胡湯減半夏為黄龍湯¶
　是則是矣必竟畜血極而隣於死須抵當湯丸則安¶
　得不用也是減劑從輕可也故黄帝云重身毒之何¶
　如岐伯曰有故無損亦無損也大積大聚可輕犯也¶
　衰其大半乃生過者死此所以有從輕之義活人注¶
　中舉似其言甚當仲景不言男子婦人有異其意蓋¶
　由諸此以知桂枝半夏桃仁可用處必用不可全無¶
<pb:KR3e0056_WYG_005-3a>¶
　但當從輕則可以保安丸中有桂枝附牛膝皆墮胎¶
　之劑以其數多之中些少是亦從輕而無妨也又為¶
　引用必須少而不可無也大意如此後之君子更宜¶
　詳定保劑多破劑少破者從其保破劑多安劑少安¶
　者從其破此理不可不知　又寒熱多少例寒者多¶
　熱者少熱不為之熱熱者多寒者少寒不為之寒¶
　此婦人之病多在經血不調故婦人傷寒一條列少¶
　陽條下¶
<pb:KR3e0056_WYG_005-3b>¶
仲景小柴胡湯¶
　治徃來寒熱胸脇痛而耳聾或欬或嘔尺寸脉俱浮¶
　而弦¶
　　柴胡(三/兩)　人參　半夏　黄芩　甘草¶
　右㕮咀生薑棗煎本經加減七法　此方亦治瘧與¶
　襍病中外不相及　襍病寒熱徃來經水不調加秦¶
　芁&KR0410;藥當歸知母地骨皮牡丹皮川芎白术茯苓去¶
　半夏　治婦人虚勞發熱加蛤蚧赤茯苓小柴胡湯¶
<pb:KR3e0056_WYG_005-4a>¶
　與四物湯各半一名調經湯　無汗嘔者加半夏亦¶
　可無汗者加柴胡　惡寒者加桂　有汗者加地骨¶
　皮嗽者加紫苑　通經加三稜廣茂勞者鱉甲¶
又小柴胡湯加法　若胸中煩不嘔者去半夏人參加¶
　括蔞實二枚　若渇者去半夏加人參合前成四兩¶
　半括蔞根四兩　若腹中痛者去黄芩加芍藥三兩　若脇¶
　下痞鞕者去大棗加牡蠣四兩　若心下悸小便不利去¶
　黄芩加茯苓四兩　若不渇外有微熱去人參加桂三¶
<pb:KR3e0056_WYG_005-4b>¶
　兩温覆取微汗愈　若嗽去人參大棗生薑加五味¶
　子半兩乾薑二兩　血弱氣虚腠理間邪氣因入與¶
　正氣相摶結於脇下正邪分爭徃來寒熱發作有時¶
　黙然不欲飲食臓腑相連其痛必下邪髙痛下故使¶
　嘔也小柴胡湯主之¶
易簡小柴胡湯¶
　治傷寒温病身熱惡風頭項强胸滿脇痛煩渇嘔噦¶
　小便不利大便秘鞕或過經未觧潮熱不除非汗非¶
<pb:KR3e0056_WYG_005-5a>¶
　下之證並宜服之及産後勞復發熱頭疼徃來寒熱¶
　婦人傷寒經水適來適㫁發熱發寒晝則明了夜則¶
　讝語此為熱入血室則血必結故使寒熱如癗狀此¶
　藥主之小兒温熱悉能療¶
　　柴胡(二/兩)　半夏　黄芩　人參　甘草(各二/兩)¶
　右㕮咀每服五錢水鍾半生薑五片棗一枚煎至六¶
　分去滓食前服　若腹痛去黄芩加&KR0410;藥半兩心悸¶
　去黄芩加茯苓一兩　若不渇外有熱者去人參加¶
<pb:KR3e0056_WYG_005-5b>¶
　桂三分温服令有汗則解　若咳嗽去棗加五味子¶
　三分亁薑半兩　胸中煩而嘔者去半夏人參加括¶
　蔞實半兩　渇者去半夏加括蔞根一兩胸中痞鞕¶
　者加煆了牡蠣一兩傷寒十三日不解胸脇滿而嘔¶
　者晡則發熱已微利醫以丸藥利之非其治也宜加¶
　芒硝一兩　傷寒十餘日結熱在裏徃來寒熱或心¶
　下急鬰鬰微煩或口生白胎大便不通或發熱汗出¶
　或胸中滿痛或日晡發熱如瘧或六七日目中不了¶
<pb:KR3e0056_WYG_005-6a>¶
　了晡不飢無裏證大便難身發熱者實也去人參加¶
　枳實大黄一兩名大柴胡湯服之以利為度熱除不¶
　宜遽用補藥仍忌羊肉腰子酒并難化之物或有所¶
　傷是名食復難以治療切宜忌之¶
逍遥散(主治修製/並見局方)¶
　　柴胡(二/兩)　當歸　&KR0410;藥　白术　茯苓¶
　　薄荷(少/許)　甘草(各半/兩)¶
　右㕮咀生薑煎服　丹溪云治婦人大人小兒男女¶
<pb:KR3e0056_WYG_005-6b>¶
　同法¶
易簡逍遥散¶
　治血虚勞倦五心煩熱肢體疼痛頭目昏重心忪頰¶
　赤口燥咽乾發熱盗汗減食嗜卧及血熱相搏月水¶
　不調臍腹脹痛寒熱如瘧又療室女榮衛不和痰嗽¶
　潮熱肌體羸瘦漸成骨蒸¶
　　白茯苓　白木　當歸　白&KR0410;藥　柴胡(各一/兩)¶
　　甘草(半/兩)¶
<pb:KR3e0056_WYG_005-7a>¶
　右㕮咀毎服四錢水一鍾煨生薑一塊切片煎至六¶
　分去滓熱服無時　一方名人飲治婦人血熱虚勞¶
　骨蒸兼治邪熱客於經絡肌熱痰嗽五心煩躁頭目¶
　昏疼夜多盜汗補正氣解勞倦用人參白术茯苓柴¶
　胡半夏當歸赤&KR0410;藥乾葛甘草黄芩各等分㕮咀每¶
　服四錢水鍾半生薑四片棗二枚煎至六分不拘時¶
　候應有勞熱證者皆可服之熱退即止但婦人寒熱¶
　亦因有經血結閉者致令五心煩熱及骨節間熱或¶
<pb:KR3e0056_WYG_005-7b>¶
　作虚勞治之反以為害積日既久乃成真病法當行¶
　其經血若月事以時自然平治或以局方大聖散用¶
　紅花煎酒調服不能飲者以醋代之仍以紅丸子醋¶
　湯嚥下此二藥大治經事不調或腹有血塊若久無¶
　子息服之數月其效特異非可數服責其無功　或¶
　因下血過多發為寒熱當用當歸地黄之類如大建¶
　中藥令養勞雙和輩是也　然有痰飲停積之人則¶
　難用此蓋當歸地黄與痰飲不得其宜反傷胃氣因¶
<pb:KR3e0056_WYG_005-8a>¶
　是不進飲食遂成真病至於不救者多矣　痰飲中¶
　積致生寒熱者宜以二陳湯參蘇飲等藥療之應手¶
　有效　更或有服退熱冷藥太過因而咳嗽下利發¶
　熱自汗皆不可用之惟真武湯增損名固陽湯仍以¶
　震靈丹服之病輕者可療重者當别求治法¶
錢氏地骨皮散¶
秦芁鱉甲柴胡甘草湯¶
秦芁青蒿烏梅甘草湯¶
<pb:KR3e0056_WYG_005-8b>¶
文潞公藥凖注李琬方¶
　　柴胡　連翹　山梔子　防風　甘草¶
活人連翹梔子防風甘草湯　連翹飲子¶
四順飲子　一名清涼飲子治夜則在血熱而不厥¶
　　加荆芥　白术　麻黄　為洗心散¶
守真柴胡飲子便鞕氣血各半　柴胡煮散¶
錢氏黍粘子荆芥防風甘草湯¶
局方消毒散減防風餘三味¶
<pb:KR3e0056_WYG_005-9a>¶
古卿舉拜散(治婦人産後傷寒/風痙角弓反張)¶
柴胡桂枝湯小柴胡加桂枝&KR0410;藥是也¶
柴胡桂枝乾薑湯¶
　　柴胡　黄芩　甘草　括蔞根　桂枝　乾薑¶
　　牡蠣¶
柴胡龍骨牡蠣湯小柴胡去甘草加鈆丹桂枝龍骨牡¶
　蠣茯苓大黄¶
小柴胡加芒硝湯¶
<pb:KR3e0056_WYG_005-9b>¶
　治十三日過經不解大抵須看少陽不退而臓結宜¶
　用小柴胡加桂湯治瘧疾兼便結¶
大柴胡湯(主治數條並見本/經并活人藥證)¶
　　柴胡　黄芩　半夏　生薑　大棗　&KR0410;藥¶
　　枳實　大黄¶
活人舉伊尹湯液大柴胡湯八味今監本無黄芩脱落¶
　之也¶
潔古老人云治表證仍在裏證已急不如此不可用小¶
<pb:KR3e0056_WYG_005-10a>¶
　柴胡去參草加枳實大黄如緩治不減人參甘草¶
深師黄芩湯¶
　治傷寒六七日發汗不解嘔逆下利小便不利胸脇¶
　痞滿微熱而煩¶
　　柴胡(八/錢)　半夏(八/錢)　茯苓(四/錢)　桂心(三/錢)　黄芩(三/錢)¶
　右㕮咀生薑水煎服之¶
易簡參蘇飲¶
　治感冐發熱頭疼或因痰飲凝積發而為熱並宜服¶
<pb:KR3e0056_WYG_005-10b>¶
　之若感冐發熱亦如服養胃湯法以被蓋卧連進數¶
　服微汗即愈尚有餘熱更宜徐徐飲食服之自然平¶
　治因痰飲發熱但連日頻進數服以熱退為期不可¶
　豫止雖有前胡乾葛但能解肌耳既以枳殻橘紅輩¶
　自能寛中快膈不至傷脾兼大治中脘痞悶嘔逆惡心¶
　開胃進食無以踰此毋以性涼為疑一切發熱皆能¶
　作效不必拘其所因也小兒室女尤宜服耳¶
　　前胡(加三/分)　橘紅　紫蘇　乾葛　半夏¶
<pb:KR3e0056_WYG_005-11a>¶
　　茯芩　　　　枳殻　陳皮　甘草　桔梗¶
　　木香(各半/兩)¶
　右㕮咀每服四錢水一鍾半生薑七片棗一枚煎至¶
　六分去滓不拘時候服素有痰飲者俟熱退以二陳¶
　湯或六君子湯間服　本方治痰飲停積中脘閉塞¶
　眩暈嘈煩忪悸嘔逆及痰氣中人停留闗節手脚嚲¶
　曵口眼喎斜半身不遂食已即嘔頭疼發熱狀如傷¶
　寒者悉主之一方用此藥三兩加四物二兩合和名¶
<pb:KR3e0056_WYG_005-11b>¶
　茯苓補心湯大治男子婦人虚勞發熱或五心煩熱¶
　並治吐血衂血便血并婦人下血過多致虚熱者並得¶
　其宜　亦有用心過度發熱者用之亦有神效徃來¶
　寒熱尤宜治之¶
易簡温膽湯¶
　治大病後虚煩不得睡兼治心膽虚怯觸事易驚或¶
　夢寐不祥或異象眩惑遂致心驚膽懾氣鬰生涎涎¶
　與氣搏變生諸證短氣悸乏或復自汗或四肢浮腫¶
<pb:KR3e0056_WYG_005-12a>¶
　飲食無味心虚煩悶坐卧不安悉能主之¶
　　半夏(一/兩)　枳實(二/兩)　橘紅(二兩/半)　甘草(四錢/半)¶
　　茯苓(三/錢)¶
　右㕮咀毎服四錢水一鍾半生薑七片棗一枚竹茹¶
　一塊如錢大煎至六分去滓食前熱服竹茹即刮竹¶
　青也大治傷寒後虚煩　若傷寒後尚有餘熱并熱¶
　在上焦兼汗下後表裏俱虚不可攻者宜用人參竹¶
　葉湯下利者於竹葉湯中去石膏加熟附名既濟湯¶
<pb:KR3e0056_WYG_005-12b>¶
　　嘔者二陳湯一法治傷寒壊證時或發熱消渇煩¶
　躁用新羅參不拘多少煎湯浸冷水令候盛渇之時¶
　與之頓服熱則隨去矣大抵傷寒渇者不可多與水¶
　水多積胸中便為結胸矣然亦濡沬之可也　傷寒¶
　之後有吃逆者此證最危其他證有此亦然當用半¶
　夏一兩生薑半兩白水煎服　一方用丁香十粒柿¶
　蒂十五枚煎湯半鍾乗熱頓服無時¶
易簡降氣湯¶
<pb:KR3e0056_WYG_005-13a>¶
　治虚陽上攻氣滯不快上盛下虚隔塞痰實咽乾不¶
　利咳嗽中滿喘急氣麄臍腹膨脹滿悶虚煩微渇引¶
　飲頭目昏眩腰痛脚氣四肢倦怠此藥專治脚氣上¶
　攻中滿喘急下元虚冷服補藥不差者立效¶
　　前胡　厚朴　甘草　當歸(各一/兩)　肉桂(三/兩)¶
　　陳皮(三/兩)半夏(五/兩)¶
　右㕮咀七味并紫蘇子五兩縁難得真者不若用紫¶
　蘇如前胡之數代之共為八味每服四錢水一鍾半¶
<pb:KR3e0056_WYG_005-13b>¶
　生薑五片棗一枚煎至七分去柤食後服　凡人中¶
　風中氣腫滿及脚氣等患多是虚氣上攻胸膈不快¶
　不進飲食此藥大能降氣真俞山人降氣湯後加參¶
　附五加大腹皮之類却非其真　若素脚氣只是上¶
　氣喘急不得卧者宜用橘皮紫蘇人參五味子桔梗¶
　各等分名神秘湯甚者用此調鍾乳粉下養正丹¶
　脚氣入腹大便秘不任冷藥者宜用養正丹以温利¶
　之　一方以八味丸加川芎細辛桔梗茯苓共十二¶
<pb:KR3e0056_WYG_005-14a>¶
　味名大降氣湯治法一同若尊年人虚氣上壅當間¶
　以生附加生薑煎臨熟磨以沉香服之尤為穏當¶
許學士地黄丸(此方當在/大薯丸後)¶
　　生薑(二/兩)　秦芁　黄芩(各半/兩)　柴胡(半/兩)¶
　　赤&KR0410;藥(半/兩)¶
　右細末蜜為丸烏梅湯下三十丸無時日二服學士¶
　云褚澄治寡婦僧尼室女别得其法診其脉左手闗¶
　獨出寸口過魚際乃知女子思男而不可得也　或¶
<pb:KR3e0056_WYG_005-14b>¶
　云寡婦師尼不可言僧字然要當以經證之二陽病¶
　發心脾不得隠曲故女子不月此一條本為女子而¶
　言王註内復云男子少精是經言女而註言男皆勞¶
　也言僧一字亦兼男之義　倉公傳濟北王侍人女¶
　病腰膝疼熱倉公曰病得之欲男不可得何以知之¶
　診其脉弦出寸口是知之婦人以血為本血盛所以¶
　思男也　褚澄云僧尼則異妻妾學士改僧字為師¶
　字甚當經云女子不月條下王註云男子少精兼之¶
<pb:KR3e0056_WYG_005-15a>¶
　意也又知僧字兼男之義　易老云仲景治婦人經¶
　不調盡在小柴胡調治條下以此推之¶
活人梔子烏梅甘草黄芩柴胡湯¶
　治懊憹煩躁不得眠右五味麤末生薑水煎加竹葉¶
　鹽䜴三十粒¶
仲景治少隂心悸不致水火調其中而治本也仲景云¶
　少隂證四逆條下言或咳嗽或悸或自便是假令一¶
　證並不是上下一條通為一證也或悸而反舉之言¶
<pb:KR3e0056_WYG_005-15b>¶
　姑以四逆散主之若果四逆必不用於此也何以然¶
　下文云悸者加桂腹痛不利者加附子即知雲岐子¶
　於此正條内去或悸二字并散便用四逆湯下所主¶
　甚當¶
金匱大薯蕷丸(治虚勞諸不/足風氣百病)¶
　　薯蕷(三十/分)　當歸(十/分)　桂枝(十/分)　麴(十/分)¶
　　乾地黄(十/分)　大豆黄卷(十/分)　甘草(二十/分炙)¶
　　人參(七/分)　　芎藭(六/分)　　　&KR0410;藥(六/分)¶
<pb:KR3e0056_WYG_005-16a>¶
　　白术(六/分)　　麥門冬(六分/去心)　柴胡(五/分)¶
　　茯苓(五/分)　　乾薑(三/分)　　　阿膠(七分蛤粉/炒成珠)¶
　　杏仁(六分去/皮尖炒)白歛(二/分)　　　桔梗(五/分)¶
　　防風(六/分)　　大棗(百枚/為膏)¶
　右二十一味細末煉蜜丸彈子大空心酒下一丸一¶
　百丸劑¶
外臺秘要仲景病源小品方¶
　太陽病過經十餘日及二三下之後四五日柴胡湯¶
<pb:KR3e0056_WYG_005-16b>¶
　證仍在者先與小柴胡嘔不止心下急(一云嘔/不安)鬰鬰¶
　微煩者為未解也可與大柴胡湯下之即愈¶
　　柴胡(半/斤)　黄芩(三/兩)　&KR0410;藥(三/兩)　半夏(半斤/湯洗)¶
　　大棗(二十箇/擘破)　　　生薑(五/兩)　枳實(四箇/炙)¶
　右七味切以水一斗二升煮取六升去滓更煎取三¶
　升温服一升日服一方加大黄二兩今不加大黄恐¶
　不名為大柴胡湯也忌羊肉湯兼治天行千金翼¶
　肘後同　海藏云正經嘔家雖多陽明證不可下大¶
<pb:KR3e0056_WYG_005-17a>¶
　柴胡主治但言嘔不止心下急大柴胡湯下之不可¶
　疑也及㸃示正方即内無大黄却與本條相合　注¶
　中小字亦作嘔止小安仍未解者即宜大黄也故注¶
　後有加大黄一句若全用有大黄却是易老法治表¶
　證仍在裏證已急者也古人用藥其精妙如此¶
龍腦雞蘇丸(增損比之御/藥院尤妙)¶
　除勞解熱下氣散鬰去肺熱咳血心熱驚悸脾胸熱¶
　口甘吐血肝膽熱氣出口苦腎熱神志不定上而酒¶
<pb:KR3e0056_WYG_005-17b>¶
　毒膈熱消渴下而血痢五淋血崩此藥清神爽氣潤肺¶
　開心益志滋肝補腎令人身强體輕耳目聰明又能¶
　利膈化熱痰去膀胱中積熱三焦永無滯塞¶
　　雞蘇葉(龍腦薄/荷是也)　黄耆(二/兩)　麥門冬(去心/四兩)¶
　　甘草(一兩/半)　　　黄連(一/兩)　乾地黄(六兩/為末)¶
　　人參(二/兩)　　　　木通(二/兩)　新蒲黄(二/兩)¶
　　阿膠(炒焦/二兩)　　　柴胡(銀州䑕尼紅色者二兩剉/同木通沸湯半升浸一日)¶
　　(夜絞/取汁)¶
<pb:KR3e0056_WYG_005-18a>¶
　右為細末用西路好蜜二斤餘先煉一二沸然後下¶
　生地黄末不住手攪時時入絞下者木通柴胡汁慢¶
　火熬成膏勿令火𦂳焦了然後將其餘藥末和丸如¶
　豌豆大每服二十丸白湯下　虚勞煩熱梔子湯下¶
　　肺熱黄芩湯下　心熱悸動恍惚人參湯下　唾¶
　咯吐衂血去心麥門冬湯下　脾胃熱赤&KR0410;藥生甘¶
　草湯下　肝熱防風湯下　腎熱黄栢湯下以上諸¶
　證並食後臨卧下　治五淋及婦人血崩漏下車前子¶
<pb:KR3e0056_WYG_005-18b>¶
　湯下　莖中痛蒲黄滑石各一錢温水調下　室女¶
　虚勞寒熱潮作煎柴胡人參湯下　痰嗽者生薑湯¶
　下氣逆者橘皮湯下¶
黄耆膏子煎丸¶
　　人參(一兩/半)　白术(一兩/半)　白芷(五/錢)　柴胡(楝淨/一兩)¶
　　黄芩(一/兩)　　甘草(五錢/炙)　鼈甲(一箇半手/大者醋炙)¶
　右細末黄耆膏子丸如桐子大毎服三十丸至五十¶
　丸百沸湯空心食前下　黄耆半斤麄末水二斗熬¶
<pb:KR3e0056_WYG_005-19a>¶
　至一斗去滓再熬不住手攪成膏至半斤入白蜜一¶
　兩再熬令蜜&KR0307;熟得膏子十兩放冷丸藥此為夏劑¶
　冬約量用之¶
地骨皮枳殻散¶
　治骨蒸熱肌肉消瘦力少困夜多盜汗¶
　　地骨皮　秦芁　柴胡　枳殻　知母　當歸¶
　　鼈甲(醋炙/黄)¶
　右等分為末水一鍾桃桞枝頭各七箇薑三片烏梅¶
<pb:KR3e0056_WYG_005-19b>¶
　一箇毎服三錢煎至七分去滓温服空心臨卧¶
黄龍湯(治産前/後寒熱)¶
　小柴胡去半夏加&KR0410;藥是也　一法以四物湯加蒲¶
　黄亦名黄龍湯¶
柴胡鼈甲散¶
　大便硬者柴胡龞甲散　大便溏者半氣半血逍遥¶
　散¶
　　柴胡　知母　貝母　地骨皮　鼈甲(醋炙/黄)¶
<pb:KR3e0056_WYG_005-20a>¶
　右細末蒿心七葉烏梅三箇同煎¶
王氏秦芁散¶
　　秦芁(一兩/半)　柴胡(二/兩)　知母(一/兩)　鼈甲(一兩半/醋炙)¶
　　甘草(一兩/炙)¶
　右㕮咀棗煎服¶
局方秦芁鼈甲散¶
局方沉香鼈甲散¶
局方人參荆芥散(已上三方主治/修製並見局方)¶
<pb:KR3e0056_WYG_005-20b>¶
孫用和小柴胡治瘴疫久瘧面黄肌瘦不以月日淺深¶
　悉皆治之　心胸痞不思飲食加陳皮渇者加括蔞¶
　根喘者加杏仁便秘加大黄脅痞鞕者加牡蠣三五¶
　劑去陳皮　去半夏加人參括蔞根名曰黄龍湯　虚¶
　煩熱竹葉湯此溫熱證與濕熱證與傷寒稍别　療¶
　傷寒一桂枝二麻黄三青龍四白虎五柴胡精當不¶
　差立時見效不必須候轉泄其間變壊悔之晩矣¶
　如色脉交亂須辨明白無疑　陽盛熱多則白虎竹¶
<pb:KR3e0056_WYG_005-21a>¶
　葉隂盛寒濕則四逆理中以此思之又豈有三百九¶
　十七法耶　雲岐子論正法與此同意　王朝奉舉¶
　杜士云凡春夏宜發汗秋冬不宜汗秋冬傷寒只用¶
　小柴胡頓服自愈無汗亦愈若未便傷寒疑是風氣¶
　痰壅等皆治之若渾身痛小柴胡加桂尤妙也¶
生犀散¶
　治小兒骨蒸日晩潮熱夜間盜汗能飲食無肌肉病¶
　後餘毒傷寒後服熱物發熱不除及食羊肉物¶
<pb:KR3e0056_WYG_005-21b>¶
　　羚羊角　地骨皮　秦芁　枳殻　大黄¶
　　麥門冬　赤&KR0410;藥　茯苓　柴胡　人參¶
　　桑白皮　黄耆　　鼈甲(醋炙黄色/各等分)¶
　右㕮咀青蒿水煎去滓温服¶
活人姙婦傷寒加減例¶
　姙婦傷寒仲景無治法非無治法也以其有岐伯有¶
　故無損可犯衰其大半一條更不必云謂紛紛也所¶
　以不言明者當識謂如痓濕暍一篇無藥仲景豈無¶
<pb:KR3e0056_WYG_005-22a>¶
　治法而知藥哉恐後人有所遺耳　活人治婦人傷¶
　寒姙娠服藥予謹考而詳之無論有胎無胎産前産¶
　後主治藥味皆不出古聖人意計云俗方可采者與¶
　其間參用則知其間亦有達古人意者何必云以法¶
　考之疑非古方也　發熱惡寒不離桂枝&KR0410;藥　徃¶
　來寒熱不離柴胡前胡　大渇不離知母石膏五味¶
　子麥門冬　大便澀者不離桂枝白术附乾薑　大¶
　便結不離大黄黄芩　經水適來適㫁者不離小柴胡¶
<pb:KR3e0056_WYG_005-22b>¶
　　安胎不離人參阿膠白术黄芩　發汗不離豆䜴¶
　生薑麻黄旋覆花　頭疼不離前胡石膏梔子　傷¶
　暑頭痛不離柴胡石膏甘草　滿悶不離枳實陳皮¶
　　胎氣不安不離黄芩麥門冬人參　發斑變黑不¶
　離黄芩梔子升麻　觀此數條皆不出古人意豈可¶
　云仲景無治法不言婦人姙婦之的方也仲景一書¶
　婦人小兒兼之矣　活人論婦人傷寒但云仲景不¶
　言其意已足不可云仲景無治法以治之藥求之皆¶
<pb:KR3e0056_WYG_005-23a>¶
　仲景本意曷嘗出古人哉活人此言雖失亦急為後¶
　人不知湯液者言之也豈敢云仲景不知也活人之¶
　言失之過而不甚的當耳¶
不老丹例¶
不老丹¶
　　何首烏　蒼术　桑椹(製如/法)　並見活人¶
局方何首烏蒼术地黄煎¶
　右地黄膏子煎與蒼术煎合㸃服氣血全養無上神¶
<pb:KR3e0056_WYG_005-23b>¶
　藥也¶
不老丹歌¶
　皇甫敬之作為徳甫服此七十而無白髮¶
　　蒼术四斤泔浸軟　　竹刀刮皮切作片¶
　　一斤炒以四兩鹽　　一斤椒炒黄色變¶
　　一斤各用酒醋浸　　三味出之以日見¶
　　何首赤白各二斤　　泔浸竹刮切來勻¶
　　棗豆五升同一甑　　棗豆爛時曝乾成¶
<pb:KR3e0056_WYG_005-24a>¶
　　地黄二升通搗細　　椹汁和之如麵劑¶
　　置在盆中手按平　　仍澆椹汁髙三指¶
　　夜取月精晝日華　　吸盡椹汁藥乃佳¶
　　其藥精乾靡作塊　　亦用石臼搗無害¶
　　搗之細熟須細羅　　煉蜜為丸桐子大¶
　　空心酒服一百丸　　此是人間不老丹¶
又方¶
　　何首烏(一斤赤/白相半)　棗(一升入鍋内用河水煮了却/以竹刀切開炒乾去核同用)¶
<pb:KR3e0056_WYG_005-24b>¶
　　牛膝(酒浸焙/乾一兩)　防風(用水洗浸/去蘆二兩)¶
　右為細末石臼杵棗肉丸梧桐子大空心温酒下五¶
　十粒¶
又方¶
　　何首烏(一/斤)　牛膝(一/兩)　熟地黄(二/兩)　蒲黄(一/兩)¶
　　乾桑椹(二/兩)¶
　右為細末蜜丸桐子大棗蜜各半丸亦得¶
逐風丹(治風痰通/身疙瘩)¶
<pb:KR3e0056_WYG_005-25a>¶
　　地骨皮(一/兩)　何首烏(一/斤)　黒豆(三廾河/水煮乾)¶
　　荆芥穗(四/兩)　甘草(四/兩)¶
　右為細末酒調三錢或蜜丸彈子大細嚼一丸茶酒¶
　任下¶
治瘰&KR1031;　瘤氣癭起結疣瘤&KR0034;&KR2334;¶
　右用黒熟桑椹二升新布絞汁砂鍋内煎不犯鐵釡¶
　候成膏子沸湯㸃服¶
又治瘰&KR1031;經年乆不瘥者以𤣥明粉末傅之日二次¶
<pb:KR3e0056_WYG_005-25b>¶
消癭丸(治結核/廮氣)¶
　　連翹　梔子　桔梗　甘草　乾柿　防風¶
　　牡蠣　𤣥參　丹參　荆芥　續㫁　䑕李¶
　　海藻　昆布　何首烏　白殭蠶　牛旁子¶
　　白頭翁(各等/分)¶
治瘤氣癭起¶
　　連翹　梔子　瞿麥　防風　乾柿　桔梗¶
　　甘草(各等/分)¶
<pb:KR3e0056_WYG_005-26a>¶
　右細末蜜丸桐子大服¶
五香連翹湯¶
　治癰疽瘰&KR1031;風結腫氣惡瘡毒氣瘡氣入腹嘔逆惡¶
　心並皆治之¶
　　木香　沉香　獨活　升麻　甘草　麝香(半/兩)¶
　　連翹　乾葛　大黄(各二/兩)　桑寄生　淡竹茹¶
　　薰陸香(二/兩)　　雞心香¶
　右㕮咀煎成入茹¶
<pb:KR3e0056_WYG_005-26b>¶
治癭鷺鷥丸¶
　　海燕　海帶　海蛤　木通　青皮　昆布¶
　　訶子(去/核)連翹(各等/分)　　海蠶沙　　欵冬花¶
　右細末煉蜜丸雞頭子大每服一丸臨卧噙化津嚥¶
　下¶
孫尚藥方　治小兒盜汗潮熱徃來¶
　　南蕃胡黄連　柴胡(各等/分)¶
　右細末煉蜜丸雞頭子大每服二丸至三五丸置石¶
<pb:KR3e0056_WYG_005-27a>¶
　銚子内用酒少許化開更入水五分重湯煮二三十¶
　來沸放温食後和滓服¶
治傷寒勞復身熱大小便赤血色者¶
　　胡黄連(一/兩)　山梔子(一兩/去殻)¶
　右件和炒微焦二味為細末用猪膽汁和丸桐子大¶
　每服生薑三片烏梅一箇童子小便三合浸半日去¶
　柤食後煖小便令温送下十丸臨卧再服妙¶
青蒿散　治骨蒸便軟渴者¶
<pb:KR3e0056_WYG_005-27b>¶
　　青蒿　烏梅　秦芁　甘草(各等/分)¶
　右㕮咀同小麥煎服¶
金匱要略瘧病脉證并治證三條方六首¶
師曰瘧脉自弦弦數者多弦弦遲者多寒弦小急者下¶
　之差弦遲者可温之弦𦂳者可發汗針灸也浮大可¶
　吐之弦數者風疾也以飲食消息吐之　問曰瘧以¶
　月以日發當以十五日愈設若不差當月盡解也如¶
　其不差當云何　師曰此結為癥瘕名曰瘧母急治之¶
<pb:KR3e0056_WYG_005-28a>¶
　宜鼈甲煎丸¶
鼈甲煎丸¶
　　鼈甲(十三/分炙)　烏犀(二分/燒)　黄芩(三/分)　柴胡(六/分)¶
　　石葦(二分/去毛)　厚朴(三/分)　　瞿麥(二/分)　紫葳(二/分)¶
　　半夏(一分/泡)　人參(一/分)　　牡丹皮(五/分)&KR0630;蟲(五分/熬)¶
　　阿膠(三分/炙)　蜂窠(四分/熬)　芒硝(十二/分)蜣蜋(六分/炙)¶
　　大黄(三/分)　　&KR0410;藥(五/分)　　桂枝(三分/去皮)葶藶(二分/熬)¶
　　桃仁(三分去皮/尖熬焦)䑕(一分/熬)¶
<pb:KR3e0056_WYG_005-28b>¶
　右二十二味為末取鍜竈下灰一斗清酒一斛五斗¶
　浸灰候酒盡一半着鼈甲於中煮取泛汎如膠漆絞¶
　取汁内諸藥煎為丸如桐子大空心服七丸日三服¶
師曰隂氣孤絶陽氣獨發則熱而少氣煩滿手足熱而¶
　欲嘔名曰癉瘧若但熱不寒者邪氣内藏於心外舍¶
　分肉之間令人消鑠肌肉溫瘧者其脉和平身無寒¶
　但熱骨節煩疼時嘔宜用¶
白虎加桂枝湯主之¶
<pb:KR3e0056_WYG_005-29a>¶
　　知母(六/兩)　甘草(炙一/兩)　石膏(一斤/碎)　桂枝(三/兩)¶
　　粳米(六/合)¶
　右五味㕮咀以水一斗二升煮米熟去滓煎至三升¶
　温服一升日三汗出愈¶
蜀漆散(治瘧多寒者/名曰牡瘧)¶
　右杵為細末未發前以漿水服三錢　温瘧加蜀漆¶
　半分臨發時服一錢匕　一方雲母作雲實¶
牡蠣湯(治牡/瘧)¶
<pb:KR3e0056_WYG_005-29b>¶
　　牡蠣(四兩/熬)　麻黄(四兩/去節)　甘草(二兩/炙)¶
　　蜀漆(冼去蘆/二兩)¶
　右㕮咀以水八升先煮蜀漆麻黄去上沬得六升内¶
　諸藥取二升去柤温服一升吐則勿更服(見外/臺)¶
小柴胡去半夏加括蔞湯(見外臺經心/錄治勞瘧)¶
　　柴胡(八/兩)　黄芩(炙二/兩)　生薑(三兩/切片)　大棗(十二/枚)¶
　　人參　　括蔞根(四/兩)¶
　右六味㕮咀以水一斗二升煮取六升去柤再煎取¶
<pb:KR3e0056_WYG_005-30a>¶
　三升日三服¶
柴胡桂薑湯¶
　治寒多微有熱或但寒不熱服一劑如神故錄之¶
　　柴胡(八/兩)　桂枝(三兩/去皮)　黄芩(三/兩)　牡蠣(二兩/熬)¶
　　甘草(炙二/兩)乾薑(二/兩)¶
　右七味㕮咀以水一斗二升煮取六升去柤再煎取¶
　三升温服一升日三初煩汗出愈(出傷/寒論)¶
九轉靈砂丹(治/瘧)¶
<pb:KR3e0056_WYG_005-30b>¶
　　紫河車(一錢八研細/和前後二味)　鉛(一/錢)　信(一/錢)¶
　右用雄黒豆一百粒水浸一宿去皮透時研如泥和¶
　三味勻末丸桐子大菉豆大黍粒大三等量虚實老¶
　㓜大小服之毎服一二丸或三丸臨晨日未出東面¶
　無根水下不發日服經曰當其盛必毁因其衰也是¶
　必大昌此之謂也¶
又方治瘧久不愈¶
　右用蒜不以多少杵和鉛丹丸雞頭大每服一丸臨¶
<pb:KR3e0056_WYG_005-31a>¶
　晨面東新水下¶
海藏瘧論¶
　暑之為病以瘧舎於榮衛之間得秋之風寒所傷而¶
　後發亦有非暑感風寒而得之邪并於陽則發熱氷¶
　水不能涼邪并於隂則發寒湯火不能温并則病作¶
　離則病止故有時而休在氣則發之早在血則發之¶
　晏淺則日作深則間之或在頭項或在背中或在腰¶
　脊雖上下逺近之不同在太陽則一也或在四肢者¶
<pb:KR3e0056_WYG_005-31b>¶
　風摇之所及隨所傷而作不必盡當風火也先寒而¶
　後熱者為之寒瘧先熱後寒者為之温瘧二者不當¶
　治水火當從乎中治中治者少陽也渴者燥盛也不¶
　渇者濕勝也瘧雖傷暑遇秋而發其不應者秋病寒¶
　甚太陽多也冬病寒不甚陽下争也春病則惡風夏病則¶
　多汗二者手少陽虚也其病隨四時而作異形如此¶
　又有得之於寒而發之於暑邪舎於腎足少隂也有¶
　藏於心居之於内熱索於肺少隂也至於少氣煩寃¶
<pb:KR3e0056_WYG_005-32a>¶
　首足熱而不寒為之瘴瘧足陽明也治之奈何當其¶
　盛而必毁因其衰也是必大昌矣治法易老瘧論備¶
　矣¶
問曰婦人經痛大人小兒内熱潮作并瘧寒熱其法同¶
　否帝又問曰病中外何如岐伯曰從内之外者調其¶
　内若盛於外者先治内而後治外此言表裏而出之¶
　異也又云中外不相及則治主病中外不相及者半¶
　表裏也自外而入者有之自内而出者亦有之外入¶
<pb:KR3e0056_WYG_005-32b>¶
　内出雖異也在半表裏則一矣此從外之内者治其¶
　内若盛於内者先治外而後治内中外不相及為少¶
　陽也治主病者治少陽也帝問大熱之病惡寒發熱¶
　如瘧或發一日或發間日岐伯對曰以勝復之氣㑹¶
　遇之時有多有少隂多陽少其發日逺陽多隂少其¶
　發日近此勝復相摶盛衰之節瘧亦同法瘧者少陽¶
　也少陽者東方之氣也逆之則發寒順行則發熱故¶
　分之氣異徃來之不定也婦人經水適來適㫁病作¶
<pb:KR3e0056_WYG_005-33a>¶
　少陽治之傷寒雜病一體經云身有娠而有脉邪經¶
　閉也又云月事不來者胞脉閉也經閉者赤中不至¶
　胞閉者生化絶源二者皆血病厥隂主之厥隂病則¶
　少陽病矣累及其夫也小兒外感内傷若有潮作寒¶
　熱等證並同少陽治之男女同　已上男子婦人小¶
　兒閨女或實或大熱或虚變成勞脉有浮中沉之不¶
　同故藥有表裏和之不一察其在氣在血定其行隂¶
　行陽使大小不失其宜輕重各得其所逆從緩急舉¶
<pb:KR3e0056_WYG_005-33b>¶
　無不當則可以萬全矣此少陽一治不可不知也¶
素問五藏瘧證湯液¶
　肝瘧令人色蒼蒼然太息其狀若死者通脉四逆湯¶
　胃瘧令人病也善飢而不能食食而支滿腹大理中¶
　湯理中丸¶
　心瘧令人煩心甚欲嘔清水及寒多不甚熱桂枝加¶
　黄芩湯¶
　脾瘧令人寒腹中痛熱則膓中鳴鳴已汗出小建中¶
<pb:KR3e0056_WYG_005-34a>¶
　湯&KR0410;藥甘草湯¶
　肺瘧令人心寒寒甚熱熱間苦驚如有見者桂枝加¶
　&KR0410;藥湯¶
　腎瘧令人洒洒腰脊痛不能宛轉大便難目眴眴然¶
　手足寒桂枝加當歸&KR0410;藥湯¶
素問六經瘧候湯液¶
　少陽令人身體解傷寒不甚熱不甚惡見人見人心¶
　愓然熱多汗出甚小柴胡湯¶
<pb:KR3e0056_WYG_005-34b>¶
　厥隂令人腰痛小腹滿小便不利如癃狀非瘡也數¶
　便意恐懼氣不足腸中憴憴四物𤣥胡苦棟附子湯¶
　陽明令人先寒洒淅寒甚久乃熱熱去汗出喜日月¶
　火光氣乃快然桂枝二白虎一黄芩&KR0410;藥加桂湯¶
　太隂令人不樂好太息不嗜食多寒熱汗出病至則善¶
　嘔已乃衰小建中湯異功湯¶
　太陽令人腰痛頭暈寒從背出先寒後熱熇熇暍暍¶
　然熱止汗出難已羌活生地黄湯小柴胡加桂湯¶
<pb:KR3e0056_WYG_005-35a>¶
　少陽令人悶嘔吐甚則寒熱熱多寒少欲閉戸牖而¶
　處其病難已小柴胡加半夏湯¶
小柴胡湯議論¶
　小柴胡湯不汗不下不利小便故潔古名三奈湯也¶
　後人用六乙涼膈和解之不知何意涼膈氣中之下¶
　藥六乙則雜病膀胱中和小便藥也少陽證當陽明¶
　與太隂之間故云半表裏所以小柴胡不汗不下不¶
　利小便令六乙涼膈既利而復下之故有畜血心下¶
<pb:KR3e0056_WYG_005-35b>¶
　痞證豈可輕用為哉若以利下之劑為可用則古人¶
　麻黄承氣五苓合而用之也豈不有失古人之意其¶
　害非輕明者當識半在表乃身後之表半在裏非下¶
　之半在裏乃身前之裏則藥不至於差惑¶
舌胎滑例　王奉朝證治論藏結附¶
　舌上胎滑此丹田有熱也脉隂陽俱𦂳者口中氣出¶
　唇口乾燥倦卧足冷鼻中涕出舌上胎滑勿妄語也¶
　到七八日以來微熱手足温為欲解或八日以上皮¶
<pb:KR3e0056_WYG_005-36a>¶
　反大發熱者為難治設使惡寒者必欲嘔也可以柴¶
　胡去半夏加人參括蔞湯用小柴胡湯加減法　腹¶
　中痛者可理中丸　藏結如結胸狀飲食如故時時¶
　下利脉浮闗脉小沉細𦂳名曰藏結舌上胎滑者難¶
　治可刺闗元穴　藏結無陽證不徃來寒熱一云寒¶
　而不熱其人反静舌上胎滑者難治也可刺闗元穴¶
　服小柴胡湯佳　陽明病脉浮而𦂳咽燥口苦腹滿¶
　而喘發熱汗出不惡寒反惡熱身重若下則胃中虚¶
<pb:KR3e0056_WYG_005-36b>¶
　客熱熏膈心中懊憹舌上胎滑者服小柴胡湯　胃¶
　氣和汗出而解¶
　　三焦熱用藥大例¶
上焦熱¶
　清神散　連翹防風湯　涼膈散　龍腦飲子¶
　犀角地黄湯¶
中焦熱¶
　小承氣湯　調胃承氣湯　洗心散　四順淸涼飲¶
<pb:KR3e0056_WYG_005-37a>¶
　　桃仁承氣湯¶
下焦熱¶
　大承氣湯　五芩散　立效散　八正散¶
　石葦散　　四物湯　抵當湯丸¶
　海藏云此内熱之大略也有外熱者當求别法兼此¶
　例有輕重氣血之分用者當擇其可焉而已矣¶
　¶
　¶
<pb:KR3e0056_WYG_005-37b>¶
　¶
　¶
　¶
　¶
　¶
　¶
　¶
　醫壘元戎卷五¶
