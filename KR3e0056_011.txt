# -*- mode: mandoku-view; -*-
#+TITLE: 醫壘元戎
#+DATE: 2015-08-24 23:06:06.214858
#+PROPERTY: ID KR3e0056
#+PROPERTY: BASEEDITION WYG    
#+PROPERTY: JUAN 卷十一
<pb:KR3e0056_WYG_011-1a>¶
欽定四庫全書¶
醫壘元戎卷十一¶
　　　　　　　　　　　　元　王好古　撰¶
厥隂證　先足經從湯液　後手經從雜例¶
王朝奉厥隂例(此二條議論本出仲景傷寒論/并金匱要略故録於此湯液後)未厥者¶
　手足厥逆也有隂厥有陽厥誤投藥則死可不審乎¶
　　脈滑而厥者表有寒裏有熱白虎湯　常器之云¶
　應下者宜用柴胡加芒硝湯此陽厥也　張翼云冷¶
<pb:KR3e0056_WYG_011-1b>¶
　厥者四肢逆冷脈沈微而不數足多攣卧惡寒或引¶
　衣自覆也其伏熱在内而厥者脈雖沈伏按之至骨¶
　而來數也其人或引飲或揚手擲足煩躁不得眠或¶
　發狂或大小便不利所見皆熱證也宜隨證下之¶
　假令大便難讝語發狂宜承氣湯下之小便不利發¶
　黄宜茵蔯蒿湯下之若善忘大便下黑物是兼有瘀¶
　血以桃仁承氣湯下若發斑宜白虎湯紫雪之類若¶
　兩脈俱不見者亦止以外證辨冷熱也後須參以脈¶
<pb:KR3e0056_WYG_011-2a>¶
　為凖　常器之云凡厥當求得病之因若初得病便¶
　四肢逆冷脈沈細而不數或身上粟起下利清穀或¶
　清便自調謂大小便如常者為寒厥也若初得病便¶
　身熱頭痛外别有陽證至二三日乃至四五日方發¶
　厥故須至三二日後也更以餘證㕘之　孫兆云陽¶
　病深熱而厥畢竟脈𦂳外證須狂語掲衣被也陰厥¶
　按之脈沈遲而形静也若證不明未辨陰陽者且與¶
　四順丸試之是陽厥便見熱證若陰厥便見寒證可¶
<pb:KR3e0056_WYG_011-2b>¶
　漸進理中四逆也　四順丸即理中丸加甘草一倍¶
　是也　高保義云寒厥則證多静而了了脈雖伏若¶
　實按之遲而弱也熱厥則證多昏寒脈雖伏若實按¶
　之須挾數而有力也¶
仲景吳茱萸湯　當歸四逆湯　當歸四逆加吳茱萸¶
　湯　已上三藥並見陰證論¶
活人論厥陰藥　並見陰證論¶
　　正陽散(有皂/莢)　霹靂散　火焰散(有臘/茶)¶
<pb:KR3e0056_WYG_011-3a>¶
　　肉桂散(有柴胡/吳茱萸)四陽丹(有茱萸/蝎稍)¶
　已上四藥皆有厥陰之劑隨經所宜則可¶
　厥陰身青黑花厥一條(並見隂/證畧倒)¶
古方治頭痛欲裂者(憑此藥有/高下之分)¶
　右用當歸一兩酒一升煮取六合如心痛細末調服¶
　方寸七　小便出血細末酒煮服　治頭痛不言末¶
　只言一兩酒煮意在取清也治心痛言末酒謂意在¶
　取濁也乃清則行而上濁則沈而下小便出血酒煎¶
<pb:KR3e0056_WYG_011-3b>¶
　細末比之心疼又熱故入下極之分故治頭治心治¶
　小便自有高低之分古人已分治之不得不辨耳¶
四物蒼术各半湯(與活血丹相表裏治/四肢疼痛不能舉動)¶
仲景治嘔而腦滿者茱萸湯主之¶
　　吳茱萸(一/斗)　棗(二十/枚)　生薑(一/兩)　人參(一/兩)¶
　右水五升煎取三升每服七合日三如乾嘔吐涎沫¶
　而頭痛者亦主之　又南行竹枝主大小便卒關格¶
　不通取之度如手第二指中節含之立下出¶
<pb:KR3e0056_WYG_011-4a>¶
活血丹(與四物蒼术各半湯相表/裏治遍身骨節疼痛有神)¶
　　熟地黄(三/兩)　當歸　白术　白芍藥　續斷¶
　　人參(各一/兩)¶
　右細末酒糊丸桐子大¶
益血丹(治大便燥/久虚亡血)¶
　　當歸(酒浸/焙)　熟地黄(各等/分)¶
　右細末煉蜜為丸彈子大細嚼酒下¶
四物湯例¶
<pb:KR3e0056_WYG_011-4b>¶
四物湯(主治並/見局方)¶
　　熟地黄　當歸　芍藥　川芎¶
　右依古法多不效易老四時運氣加減例與諸六合¶
　等湯十餘條並見二十五論婦人有身傷寒畜血不¶
　宜用墮胎藥下之宜四物加酒浸大黄湯及生地黄¶
　下之子母兩全經云有益無損也四物與紫蘇飲相¶
　合名補心湯治虚熱四物與調胃承氣各半為玉燭¶
　散四物與理中湯各半流濕潤燥四物與縮砂四君¶
<pb:KR3e0056_WYG_011-5a>¶
　子湯各半名八珍湯保胎氣令人孕¶
四物膠艾湯治胎漏血崩不止¶
　　四物湯加阿膠甘草艾¶
　右通七味治諸漏不止小産胎傷産後餘血仍作堅¶
　硬子宫不閉淋血不止數月不定宜㫁血湯牡丹皮¶
　散主之¶
活人四物加減例¶
　姙婦下血者加膠艾　熱與血相搏口舌乾渇飲水¶
<pb:KR3e0056_WYG_011-5b>¶
　加括蔞麥門冬　腹中刺痛惡血不下加當歸芍藥¶
　　血崩者加地黄蒲黄黄芩　頭昏項强者加柴胡¶
　黄芩　因熱生風者加川芎柴胡防風　臟秘澁者¶
　加大黄杏仁　滑泄者加官桂附子　嘔者加白术¶
　人參生薑　大渴者加知母石膏　發寒熱加薑牡¶
　丹皮芍藥柴胡　水停心下微吐逆者加猪苓茯苓¶
　防己　虚寒似傷寒者加人參柴胡防己¶
潔古老人加減法數條並見二十五論雲岐子加減法¶
<pb:KR3e0056_WYG_011-6a>¶
　并治傷寒例并見金匱玉函經¶
四君子湯合四物湯為八珍湯¶
　治女子不孕癃閉遺溺嗌乾女子因服熱藥嗌乾者¶
　亦亡血損氣之所致也宜八珍湯¶
　　人參　縮砂　白茯苓　甘草¶
　麄末水煎服清¶
芎歸湯(易簡十全大補湯與/校正同並見局方)¶
　治産後去血多崩中不止去血多金瘡破傷去血多¶
<pb:KR3e0056_WYG_011-6b>¶
　牙齒去血一切傷心懸眩暈目暗耳聾舉頭欲倒¶
　　當歸　川芎(各三/兩)¶
　右水四升煮取二升去查分作二盞血定後次第湯¶
　藥治之¶
保安湯¶
　　縮砂　甘草　與四物湯各半是也¶
四君子湯¶
　　人參　白术　茯苓　甘草¶
<pb:KR3e0056_WYG_011-7a>¶
　右四君子湯當在太陰證後條下　四君子湯加半¶
　夏附子桂為大半夏湯　四物加桂湯與海藏黄耆¶
　湯各半同十全散加桂附子芍藥為附子湯　百合¶
　四君子湯治老弱虚人不能眠　易老八物湯並見¶
　證二十五條黄芩芍藥湯治血不止　四物膠艾湯¶
　藥内有甘草　易簡芎歸湯　産婦諸證各隨六經¶
　以四物湯與仲景藥各半服之其效如神四物湯與¶
　桂枝麻黄白虎柴胡理中四逆茱萸承氣凉膈等皆¶
<pb:KR3e0056_WYG_011-7b>¶
　可作各半湯　此易老用藥大略¶
當歸地黄丸(安胎/補虚)¶
　　當歸(酒/浸)　地黄(酒/煮)¶
　蜜丸桐子大酒下食前¶
四物二連湯¶
　治男子婦人五心煩熱或因傷酒或因産亡血或勞¶
　虚發熱之症並治之¶
　四物湯加黄連　胡黄連(各等/分)¶
<pb:KR3e0056_WYG_011-8a>¶
　右㕮咀每服三錢水二盞煎至八分溫飲清或為細¶
　末蜜丸桐子大每服二十丸臨卧溫水下地黄須用¶
　生者¶
四神散(治婦人血氣心/腹痛不可忍者)¶
　　當歸　芍藥　川芎(各一/兩)乾薑(炮半/兩)¶
　右細末熱酒調服三錢¶
二補丹(治婦人男子便耎/久虚氣血俱亡)¶
　　蒼术　熟地黄(等/分)¶
<pb:KR3e0056_WYG_011-8b>¶
　右細末蜜丸桐子大空心酒下¶
地黄膏子煎¶
　十月採地黄二十五斤取自然汁以木炭火一十八¶
　斤熬成膏㸃服與蒼术煎合㸃服尤佳¶
真降心丹(並見/局方)¶
易簡增損四物湯¶
　治婦人血氣不足四肢怠惰乏力少氣兼治産後下¶
　血過多榮衛虚損隂陽不和乍寒乍熱並宜治之¶
<pb:KR3e0056_WYG_011-9a>¶
　　當歸　川芎　芍藥　人參　乾薑¶
　　甘草(各等/分)¶
　右㕮咀每服四錢水一盞煎至六分去查溫服若産¶
　後寒熱腹中刺痛則有敗血當服五積散醋煎及大¶
　聖散之類若所下過多猶有刺痛亦宜服上二藥¶
　一方治經血凝滯腹中血氣作疼用四物湯加白术¶
　官桂等分名六合湯　一方治下血不止及姙婦胎¶
　動加熟艾乾薑甘草阿膠黄茋等分名膠艾湯　一¶
<pb:KR3e0056_WYG_011-9b>¶
　方治血痢加膠艾　治産後血煿口乾煩渴加括蔞¶
　麥門冬　煩熱小便澁大便秘加大黄桃仁兩脅脹¶
　加厚朴枳實虚煩不得睡加竹葉人參大渇煩躁加¶
　知母石膏　一方治婦人血虚心腹㽲痛不可忍者¶
　去地黄加乾薑名曰四神湯　大率産後不問下血¶
　多少須日進黑神散三服下血少者以大聖散間之¶
　至二服以後腹内若急疼痛方服四物湯建中湯之¶
　類若早服之則補住敗血為後患不淺黑神大聖非¶
<pb:KR3e0056_WYG_011-10a>¶
　逐血藥但能推陳致新多服不妨今人往往疑其逐¶
　血性寒則不省其用藥可見矣若惡血去多徐徐補¶
　之亦不為晩不可姑息以貽後患且如古方用四順¶
　理中凡為産後進食之劑既用蜜丸又倍甘草甘甜¶
　特甚豈能快脾不若只用理中湯少損甘草素有痰¶
　飲者二陳湯之類服之為佳且如姙婦惡阻古方有¶
　茯苓丸内有地黄竹茹川芎輩能定嘔服之則愈見¶
　增劇大抵惡阻皆由素有痰飲以致之可用二陳湯¶
<pb:KR3e0056_WYG_011-10b>¶
　改名小茯苓湯用之極效不可不知也¶
易簡芎歸湯¶
　治一切去血過多眩運悶絶不省人事傷胎去血産¶
　後去血崩中去血拔牙去血金瘡去血不止者心煩¶
　眩暈頭重目暗耳聾舉頭欲倒悉能治之¶
　　川芎　　當歸(各等/分)¶
　右㕮咀每服四錢水一盞半煎至七分去查熱服無¶
　時　若産後眩暈宜加芍藥服之　不因去血過多¶
<pb:KR3e0056_WYG_011-11a>¶
　則是痰飲眩暈宜用二陳湯四七湯之類各見本方¶
　　芎歸湯其名甚多一名桂香散治産後腹痛不可¶
　忍者加官桂等分酒與小便合煎服之立效　一名¶
　當歸湯治姙婦或子死或不死胎動每服用水酒合¶
　煎連進數服胎若已死服之即下若未死者其胎即¶
　安此藥累用之萬無一失　一方佛手散治産後胎¶
　前腹痛體熱兼治産後諸疾逐敗血生新血　一方¶
　羊肉湯治虚損羸乏腹中疼痛往來寒熱吸吸少氣¶
<pb:KR3e0056_WYG_011-11b>¶
　不能支持頭眩自汗腹内摶急每服加精羊肉一兩¶
　生薑十片水二盞煎至六分　一名琥珀散臨月服¶
　之則縮胎易産　萬口君臣散治室女婦人心腹疼¶
　痛經脈不調用水煎服　姙婦胎氣不安産後諸疾¶
　加酒煎服　難産倒横子死腹中先用黑豆一大合¶
　炒熟水與小便同煎連進數服即效　産後多用百¶
　草霜香白芷等分為末每服二錢童子小便好醋各¶
　一合沸湯浸服一服見效甚者兩服以分免矣　一¶
<pb:KR3e0056_WYG_011-12a>¶
　法五積散加醋煎服亦能催生産後惡血注心迷亂¶
　喘急心脇作痛亦用黑豆加生薑自然汁半合煎服¶
　此兼治膓風臟毒每服加槐花末半錢服之三日取¶
　下血塊即愈吐血亦宜服産後頭痛加荆芥煎　若¶
　崩中漏下失血過多少不能止服煎藥不效者用香¶
　附子炒去皮毛每服一兩入甘草一錢沸湯㸃服仍¶
　用震靈丹閒之　有白帶者加芍藥半兩則以白丹¶
　閒之　一法治赤白帶下用芍藥乾薑等分為末米¶
<pb:KR3e0056_WYG_011-12b>¶
　飲調下久久服之皆能作效　或謂香附子耗氣則¶
　不然此藥資血養氣婦人之仙藥雖羸劣之人猶宜¶
　服之¶
易簡熟地黄丸(與校正同主治/修製並見局方)¶
白芍藥散(治婦人赤白帶下/臍腹疼痛有神)¶
　　白芍藥(二/兩)　　乾薑(半/兩)¶
　右為細末每服三錢空心溫米湯調下晚又進一服¶
　十日作效¶
<pb:KR3e0056_WYG_011-13a>¶
温六湯¶
　四物湯加羌活等分　一本加白术茯苓　海藏改¶
　正上五味只兼蒼术相拌治諸痛有神¶
又方與白术相拌和¶
　　天麻　　茯苓　　穿山甲¶
　右别為細末酒煮或調服亦可¶
羌活龍膽湯(治目赤暴發雲/翳疼痛不可忍)¶
　右四物各半兩加　羌活　防風(各三/錢)　草龍膽¶
<pb:KR3e0056_WYG_011-13b>¶
　　防己(各二/錢)¶
　不犯鐵器杵為細末水煎服¶
地黄膏子丸¶
　治男子婦人臍下奔豚氣塊小腹疼痛卵痛即控睪¶
　相似或微腫陰上腫心腹不可忍者宜煎後藥¶
　　血竭　沈香　木香　廣茂(故/)𤣥胡　蛤蚧¶
　　人參　當歸　川楝(麩/炒)芍藥　川芎　續㫁¶
　　白术　全蝎(炒/)柴胡　茴香(炒/)没藥(已上分兩不/定隨人加減)¶
<pb:KR3e0056_WYG_011-14a>¶
　　(用/之)¶
　多氣者加青皮陳皮多血者加肉桂吳茱萸¶
　右同為細末地黄膏子丸桐子大空心温酒下二十¶
　丸每日加一丸加至三十丸¶
神方驗胎散¶
　婦人三二箇月經血不行疑似雙身却疑血滯心煩¶
　寒熱恍惚此藥可驗取之内也外以身病急邪脈素¶
　問脈推之十得八九矣¶
<pb:KR3e0056_WYG_011-14b>¶
　　真雀腦芎(一/兩)　　當歸(全用重兩者/只用七錢)¶
　右二味為細末合作一服濃煎好艾湯一盞調下或¶
　好酒調服亦得可待三兩箇時辰間覺臍腹微動仍¶
　頻即有胎也動罷即愈安穩而無虞如不是胎即血¶
　滯惡物行過母亦安也如服藥後不覺效再煎紅花¶
　湯下必有神效¶
靈苑丹(治婦人血脈經/住三月驗胎法)¶
　　真川芎(不以/多少)¶
<pb:KR3e0056_WYG_011-15a>¶
　右為細末濃煎艾湯下一七　腹内微動是有胎也¶
治崩不定或淋漓年久者¶
　　白礬(溶開成/汁一兩)　没藥(一/錢)　硇砂(半/錢)　黄丹(半/錢)¶
　右件將白礬溶開成汁下餘藥細末一處攪勻就成¶
　丸子如彈子大每服一丸新綿裹定内隂中立效¶
婦人月事不至是為胎閉為血不足宜服四物湯婦人¶
　崩者是為血有餘也亦服四物湯者何也答曰婦人¶
　月事不至者内損其源不能生故胞閉不通是血不¶
<pb:KR3e0056_WYG_011-15b>¶
　足宜服四物湯是益原和血之藥也婦人崩中者是¶
　血多也暴損其原是火逼妄行涸竭為枯亦宜四物¶
　湯是潤燥益原之藥也¶
素問曰諸水病者故不得卧卧則驚驚則欬甚也腹中¶
　鳴者病本於胃也薄脾不煩則能飲食不下者胃脘¶
　膈也身重難久行者胃募在足也月事不來者胞絡¶
　閉也胞絡雖屬心而格於胞中令氣上逼肺心氣不¶
　得下通故月事不來也¶
<pb:KR3e0056_WYG_011-16a>¶
易簡惺惺散(並見前/太陰證)¶
　　即四君子湯加　木香　藿香　乾葛¶
治小兒泄瀉胃熱煩渴不問陰陽此一法與錢氏意同¶
　實則泄其子上逆行而南故白术茯苓之類¶
保安湯(治藥其揭刺/胎動不安)¶
　　黄芩　　縮砂　　酒水煎服¶
海藏當歸丸(治三陰受邪心臍/小腹疼痛黄腫等)¶
　右四物湯各半兩加防風半兩　獨活(半/兩)¶
<pb:KR3e0056_WYG_011-16b>¶
　　續㫁(一/兩)　全蝎(半/兩)　苦棟(七/錢)　𤣥胡(七/錢)¶
　　木香(一錢/半)丁香(二錢/半)茴香(一兩/炒)¶
　同為細末酒糊丸空心温酒下三五十丸大效¶
易簡酒煮當歸丸(主治並見/活法機要)¶
千金白堊丸¶
　治經水適來適㫁多少不勻淋漓不㫁臍腹腰痛虚¶
　弱不食經水或青黄黑色臨經肢體沈重¶
　　白堊　白石脂　牡蠣　禹餘粮　烏魚骨¶
<pb:KR3e0056_WYG_011-17a>¶
　　龍骨　細辛(各二/錢)當歸　茯苓　　乾薑¶
　　黄連　桂心　　人參　瞿麥　　石葦¶
　　白芷　白歛　　附子　甘草(炙各/四錢)芍藥(四/錢)¶
　細末蜜丸桐子大空心酒下十丸日進三服至候來¶
　時日四五服¶
加減白堊丸(前藥/内加)¶
　　藁本　甘草　大黄(各二/兩)¶
若十二癥倍¶
<pb:KR3e0056_WYG_011-17b>¶
　　牡蠣　禹餘粮　烏魚骨　白石脂　龍骨¶
若九痛倍¶
　　白歛　甘草　　當歸　　黄連¶
若七害倍¶
　　細辛　藁本　甘草　花椒　茱萸¶
若五傷邪者倍¶
　　大黄　石葦　瞿麥¶
若三痼倍¶
<pb:KR3e0056_WYG_011-18a>¶
　　人參　白礬　巴㦸　赤石脂(各二/分)¶
　右各隨證加減主治並見金匱¶
十全溥救方(治横生/産難)¶
　蛇皮一條瓶子内鹽泥固濟燒黑存性每服二錢榆¶
　白皮湯調服立效¶
産書云治産不順手足先見者蛇皮燒灰研面東酒服¶
　一錢半更以藥末傅手足即順生也¶
王紹顔信效方云頃年得腰膝痛不可忍醫以腎風攻¶
<pb:KR3e0056_WYG_011-18b>¶
　刺諸藥不效見傳信方有此驗立製一劑神效故録¶
　之¶
　　海桐皮(二/兩)　牛膝(一/兩)　川芎(一/兩)　羌活(一/兩)¶
　　地骨皮(一/兩)　甘草(半/兩)　五加皮(一/兩)薏苡仁(一/兩)¶
　　生地黄(十/兩)¶
　右九物淨洗焙乾細剉生地黄以蘆刀子切用綿一¶
　兩都包裹入無灰酒二斗浸冬二七日夏七日候熟¶
　空心飲一杯或控乾焙末蜜丸亦得¶
<pb:KR3e0056_WYG_011-19a>¶
苦楝丸(治奪脈小/腹痛神效)¶
　　川楝子　茴香(各二/兩)　附子(一兩焙/去皮)¶
　右三味酒二升煮盡為度焙乾細末之每秤藥味一¶
　兩入𤣥胡索半兩全蝎一十八箇炒丁香一十八箇¶
　别為末二味勻酒糊丸桐子大温酒下五十丸空心¶
　服痛甚加當歸煎酒下¶
茴香湯¶
　　茴香(九錢/二分)　苦楝(三錢/二分)　甘草(一兩/一錢)　鹽(一兩七/錢一分)¶
<pb:KR3e0056_WYG_011-19b>¶
　　(已上四/味炒熟)　陳皮(二錢二分/去白秤)¶
　右細末空心㸃服¶
四聖散¶
　　茴香(炒/)　苦楝(麩/炒)　全蝎(炒/)　胡椒(量情/加減)¶
　右細末鹽湯㸃服一法加𤣥胡木香寒者加桂附¶
又方破聖散¶
　　破故紙(二/兩)　蘿蔔子(一/兩)¶
　右細末皂角水丸桐子大鹽湯下三五十丸¶
<pb:KR3e0056_WYG_011-20a>¶
茴香散¶
　　茴香(一/兩)　巴豆(七箇去/皮油)¶
　右二味同炒茴香黄色去豆不用好紙上鋪藥以盆¶
　合之一宿去火毒為末每服三錢酒調下酒糊丸亦¶
　得¶
錢氏捻頭散¶
　又茴香丸茴香良薑肉桂蒼术酒糊丸¶
仲景療狐疝氣偏有大小時時上下者蜘蛛散主之¶
<pb:KR3e0056_WYG_011-20b>¶
　　蜘蛛(十四枚/焦炒)　桂(半兩要入厥陰/取其肉厚者)¶
　右為散每服一錢七蜜丸亦可　雷公云凡使勿用¶
　五色者兼身上有刺毛生者并薄小者已上並不堪¶
　用凡須屋西南有䋄身小尻大腹内有蒼黄膿者真¶
　也凡用去頭足了碾如膏投藥中用此除毒之法若¶
　仲景炒焦用全無礙　陶居士云取其網着衣領中¶
　辟忘詩蠨蛸在户正謂此也　千金治人心孔昏塞¶
　多忘善懼七月七日取蜘蛛著衣領中勿使人知則¶
<pb:KR3e0056_WYG_011-21a>¶
　永不忘也　狐之名夜伏而晝見以其疝氣處厥陰¶
　中分即人之陰募隱奥之所故以狐疝名焉睪即病¶
　之名卵即其名也經亦以控卯稱之又作凡腫呼之¶
　　太陽受寒血凝為瘕太陰受寒氣聚為疝小兒疝¶
　氣偏大如石厥陰之分亦太陰主之故帶之為病太¶
　陰主之以炙章門三穴麥粒大各三壯效¶
集驗方(治男子陰腫如斗大并/核腫痛人所不能治)¶
　右蔓青根搗傅於腫處¶
<pb:KR3e0056_WYG_011-21b>¶
八風五痺¶
黄帝問曰風之傷于人也或為寒熱或為寒中或為熱¶
　中或為厲風或為偏枯均為風也其病各異其名不¶
　同或内至五臟六腑不知其解願聞其故岐伯對曰¶
　風氣藏于皮膚之間内不得通外不得泄風者善行¶
　而數變腠理開則灑然寒閉則絶熱而悶其寒也則¶
　褰衣食飲其熱也則消肌肉故使人怯慄而不能食¶
　名曰寒熱風氣與陽明入胃循脈而上至目内皆其¶
<pb:KR3e0056_WYG_011-22a>¶
　人肥則風氣不得外泄為熱而自黄人瘦則外泄而¶
　為寒中而泣出　風隨四時各入五臟為名各入其¶
　門戸所中為偏風　風氣循風腑而上為腦風風入¶
　系頭為目風眼寒　入房汗出中風為内風　飲酒¶
　中風為漏風　新浴中風為首風　在外腠理為泄¶
　風　久風入中為腸風飱泄　肺風多汗惡風時欬¶
　短氣暴甚晝差診在眉色白　心風焦絶善怒言不¶
　可快診在口色赤　肝風善悲色蒼嗌乾憎女子診¶
<pb:KR3e0056_WYG_011-22b>¶
　在目下色青　脾風怠惰四肢不欲動不嗜飲食診¶
　在鼻色黄　腎風面龎然浮腫脊痛不可正立隱曲¶
　不利診在肌色黑　胃風頭汗多惡風飲食不下膈塞¶
　不通腹滿失衣食寒則泄診在形衰而腹大　首風¶
　頭面多汗惡風先一日病甚頭痛至其風日却少瘥¶
　　漏風多汗不可單衣食則汗出身體自汗惡風衣¶
　濡渴不奈勞也　泄風多汗惡風汗出泄衣口乾上¶
　漬風不能勞事身盡疼痛則寒　古中風之病至而¶
<pb:KR3e0056_WYG_011-23a>¶
　治之湯泄十日以去八風五痺之病　八風謂八方¶
　之風五痺謂皮肉筋骨衇之痺也　靈樞經曰風從¶
　東方來名曰嬰兒風其傷人也内舍於肝外在於筋¶
　　風從東南來名曰弱風其傷人也内舍於胃外在¶
　於肌　風從南來名曰大弱風其傷人也内舍於心¶
　外在於脈　風從西南來名曰謀風其傷人也内舍¶
　於脾外在於肉　風從西方來名曰剛風其傷人也¶
　内舍於肺外在於皮　風從西北方來名曰折風其¶
<pb:KR3e0056_WYG_011-23b>¶
　傷人也外在於手太陽之脈内舍於小腸　風從北¶
　方來名曰大剛風其傷人也内舍於腎外在於骨¶
　風從東北方來名曰凶風其傷人也内舍於大腸外¶
　在於腋脅又脾論曰以春甲乙日傷於風者為筋痺¶
　以夏丙丁日傷於風者為脈痺以秋庚辛日傷於風¶
　者為皮痺以冬壬癸日傷於風者為骨痺以至陰遇¶
　此者為肉痺此所謂八風五痺之病也¶
　按新拔正云按此註引痺論今經中痺論不如此當¶
<pb:KR3e0056_WYG_011-24a>¶
　云風論曰以春甲乙日傷於風者為肝風以夏丙丁¶
　日傷於風者為心風以季夏戊巳日傷於風者為脾¶
　風以秋庚辛日傷於風者為肺風以冬壬癸日傷於¶
　風者為腎風　痺論曰風寒濕三氣雜至合而成脾¶
　以冬遇此者為骨痺以春遇此者為筋痺以夏遇此¶
　者為脈痺以至陰遇此者為肉痺以秋遇此者為皮¶
　痺　氣血云帝曰餘已知風穴之處游針之居願聞¶
　孫絡谿谷亦有所應乎岐伯曰孫絡三百六十五穴¶
<pb:KR3e0056_WYG_011-24b>¶
　㑹亦有應一歲有溢竒邪以通榮衛稽畱衛散榮溢¶
　氣竭無著外為發熱内為少氣疾瀉急怠以通榮衛¶
　見而瀉之其間所㑹　帝曰願聞谿谷之㑹岐伯曰¶
　肉之大㑹為谷小㑹為谿肉分之間谿谷之㑹以行¶
　榮衛以㑹大風邪溢氣壅脈熱内敗榮衛不行必將¶
　為膿肉消骨髓外破大膕流於節腠必將為敗積寒¶
　畱舍榮衛不居卷内縮筋肋肘不得伸内為骨痺外¶
　為不仁命曰不足大寒畱於谿谷也谿谷三百六十¶
<pb:KR3e0056_WYG_011-25a>¶
　五穴㑹亦應一歲其小痺淫溢循脈往來微針所及¶
　與法同源痺在皮寒在脈血凝在筋屈不伸在骨重¶
　在肉不仁在皮膚易已在筋骨疼入腸則死陽多陰¶
　少為熱痺陰多陽少為寒痺陽少陰盛汗出為濡肌¶
　痺至陰遇此也五痺不已重感於邪内舍於臟各有¶
　所歸淫溢之氣妄行隨臟所主而入為痺也行痺風¶
　勝周痺熱勝著痺濕勝痛痺寒勝諸痺不已亦益内也¶
　下有胞痺等當在此下¶
<pb:KR3e0056_WYG_011-25b>¶
八風五痺¶
　筋痺春遇　脈痺夏遇　皮痺秋遇　骨痺冬遇¶
　頭風　腦風　迎風發大寒腦痛漏風酒消　瘟風¶
　成癩　伏梁為風根　寖汗憎風　胞痺　腸痺¶
　熱痺當在五痺下¶
　四時之正氣八節之風來朝天乙風氣安静乃可利¶
　經脈調血氣故歴志忌之八節前後各五日不可灸¶
　刺風朝太乙具見天元玉册八正者所以候八風之¶
<pb:KR3e0056_WYG_011-26a>¶
　虚邪以時至者也　四時者所以分春夏秋冬之氣¶
　所以在時調之八正之虚邪而避之物犯也以身之¶
　虚逢天之虚兩虚相感其氣至骨入則傷五臟故曰¶
　天怠君子不可不知也　海藏云豈特八風而已凡¶
　遇七十二候中諸節候之氣寒暑温凉應爾其變異¶
　常者可避忌之　酒濕之為病亦能作痺證口眼喎¶
　斜體曳半身不遂渾似中風舌語不正當泄濕毒不¶
　可作風病治之而苦汗也衍義所論甚當易簡所言¶
<pb:KR3e0056_WYG_011-26b>¶
　與此相同見參蘇飲條下¶
八風散¶
　治八風十二痺腰腿病半身不遂節痛皮瞤筋緩急¶
　痛不在一處目眩失神恍惚妄言身上㾦瘰面上疱¶
　起黄汗染燥濕不等顔色乍赤乍白乍青乍黑乍寒¶
　乍熱身反張一切等證¶
　　麻黄　白术(各一/斤)括蔞根　甘草　蔓荆¶
　　天雄　白芷　　防風　　芍藥　石膏¶
<pb:KR3e0056_WYG_011-27a>¶
　　天門冬(各十/兩)　　羌活(二/斤)　黄芩(一斤/三兩)¶
　　山茱萸　　　　食茱萸(二/斤)躑躅花(二/斤)¶
　　茵陳(十四/兩)大黄(半/斤)細辛　　乾薑　桂心(各二/兩)¶
　　丹參　　雄黄　硃砂(各一兩/另碾)¶
　右二十五味為散酒服方寸匕日一服一月後再五¶
　十日知一日日差一歲可常服先食¶
患熱風者先治熱毒治四肢不収不能用力失神不知¶
　人合三汁法¶
<pb:KR3e0056_WYG_011-27b>¶
　　竹瀝汁　生葛汁(各一/升)生薑汁(三/合)¶
　右三味相合温煖分三服平旦日晡各一服訖覺四¶
　肢有異風疾人多慾者加薏苡仁人參不能屈伸者¶
　加牛膝文潞公藥凖所載外臺荆瀝竹瀝法并大續¶
　命後竹瀝法並見前¶
四季之風其傷人也各舍本藏先外後内難經云妄不¶
　受邪者乃是也¶
金匱要略中風厯節病脈證治(後代明醫諸書所/説皆取此為法)¶
<pb:KR3e0056_WYG_011-28a>¶
夫風之為病半身不遂或但臂不遂者此為痺脈微數¶
　中風使然寸口脈浮而𦂳𦂳則為寒浮則為虚寒則¶
　搏邪在皮膚浮者血虚脈絡空虚邪賊不瀉或左右¶
　邪氣反緩正氣即急正氣引邪喎僻不遂邪在於絡¶
　肌膚不仁邪在於經即重不勝邪入於腑則不識人¶
　邪入於臟則舌强難言口吐涎沫¶
侯氏黑散(外臺治風痼治大風四肢/煩重心中惡寒不足者)¶
　　菊花(四/分)　白术(十八/兩)　細辛(五/分)　牡蠣(燒三/分)¶
<pb:KR3e0056_WYG_011-28b>¶
　　桔梗(八/分)　防風(十八/兩)　人參(三/分)　白礬(枯三/分)¶
　　黄芩(五/兩)　當歸(十八/兩)　乾薑(三/分)　川芎(三/分)¶
　　桂枝(去皮/三分)茯苓(去皮/三分)¶
　右十四味為散酒服方寸七日一服初服二十日温¶
　酒下之禁一切魚肉大蒜當宜冷食六十日止即藥¶
　查在腹中不下也熱食即下矣冷食自能助藥(外臺/有鐘)¶
　(乳二分/無桔梗)¶
主癲癎方¶
<pb:KR3e0056_WYG_011-29a>¶
　　大黄　乾薑　龍骨(各四/兩)　桂枝(去皮/一兩)¶
　　甘草(炙二/兩)　　牡蠣(燒二/兩)　滑石　石膏¶
　　凝水石　赤石脂　紫石英　白石脂(各四/兩)¶
　右十二味杵麄篩以韋囊盛之取三指撮井花水三¶
　升煮三沸去柤温服一升深師云大人風强少水驚¶
　癎瘈瘲日數十發醫所不治除熱方效宜風引也¶
防己地黄湯¶
　治病如强狀妄行獨語不休無寒熱其脈浮者¶
<pb:KR3e0056_WYG_011-29b>¶
　　防己(一/分)　桂枝(去皮/三分)　防風(三/分)　甘草(炙二/分)¶
　右四味㕮咀以酒一杯漬之一宿絞取汁取生地黄¶
　二斤㕮咀蒸之如粟米爛飯以銅器盛其汁更絞地¶
　黄等汁和分再服¶
頭風摩散方¶
　　大附子(炮去/皮臍)　鹽(各等/分)¶
　右二味為散沐了以方寸七摩臍上令藥行¶
寸口脈浮而弱沈即主筋浮即主腎弱即主肺出入水¶
<pb:KR3e0056_WYG_011-30a>¶
　中如水瀉心歴節黄汗出故曰歴節¶
少陽脈浮而滑滑則穀氣實浮則汗自出少陰脈浮而¶
　弱則血不足浮則為風血風相搏即疼如掣盛人脈¶
　濇小短氣自汗出歴節疼不可屈伸此皆飲酒汗出¶
　當風所致節即疼身體塊瘰脚腫如脱頭眩短氣温¶
　温欲吐者以¶
桂枝芍藥知母湯主之¶
　　桂枝(四兩/去皮)　芍藥(三/兩)　甘草(炙二/兩)　麻黄(一兩/去節)¶
<pb:KR3e0056_WYG_011-30b>¶
　　白术(五/兩)　　防風(四/兩)　生薑(五兩/切)　川子(三兩炮/去皮臍)¶
　　知母(四/兩)¶
　右㕮咀以水七升煮取三升去柤温服七合日三服¶
烏頭湯治歴節疼痛不可屈伸¶
　　烏頭(㕮咀以蜜三升煎/至一升即取烏頭)　甘草(炙一/兩)麻黄(去/節)¶
　　芍藥　黄茋(各二/兩)¶
　右四味㕮咀以水三升煮取一升去查内蜜煎熟温¶
　服七合不知再服之¶
<pb:KR3e0056_WYG_011-31a>¶
治脚氣衝心方¶
　右以礬石二兩將水一升五合煎數沸浸脚良¶
附方續命湯¶
　治中風排身不能自収口不能言冒昧不知痛處或¶
　拘急不得轉側¶
　　麻黄(三兩/去節)　桂枝(去/皮)　當歸　人參　乾薑¶
　　石膏(碎綿/裹)　甘草(炙各/三兩)川芎(一/兩)杏仁(十四枚/去皮尖)¶
　右九味㕮咀水一斗煮取四升去查温服一升當小¶
<pb:KR3e0056_WYG_011-31b>¶
　汗薄覆被憑几坐汗出即愈不汗更服無所禁勿當¶
　風　姚云與大續命湯同兼治婦人産後去血者及¶
　老人小兒尤宜服　并治但伏不得卧欬逆上氣面¶
　目浮腫古今録驗方　范汪云是仲景方欠兩味¶
三黄湯¶
　治中風手足拘急百節疼痛煩熱心亂惡寒不下食¶
　　麻黄(去節/五分)　獨活(四/分)　細辛(二/分)　黄茋(二/分)¶
　　黄芩(三/分)¶
<pb:KR3e0056_WYG_011-32a>¶
　右五味㕮咀以水七升煮取二升去查分温三服一¶
　服小汗兩服大汗心熱加大黄二分腹痛加枳實一¶
　枚氣逆加人參三分悸加牡蠣三分渴加括蔞根三¶
　分先有寒加附子一枚(見千/金方)¶
八味丸¶
　治風虚頭眩苦極口不知味腹饑温中益精氣附子¶
　湯方見風濕中見近效治脚氣上入小腹不仁¶
　　熟地黄(八/兩)　薯蕷(四/兩)　澤瀉(二/兩)　山茱萸(四/兩)¶
<pb:KR3e0056_WYG_011-32b>¶
　　牡丹皮(二/兩)　桂枝(去皮/三兩)　茯苓(三/兩)　附子(去皮臍/三兩)¶
　細末煉蜜丸桐子大酒下十五丸日再服加至二十¶
　五丸(易催/氏)¶
越婢加术湯¶
　治内極熱則身體津脱腠理開汗大濡厲風下焦脚¶
　氣並治之¶
　　麻黄(去節/六兩)　石膏(半/斤)　生薑(三兩/切)　甘草(炙二/兩)¶
　　大棗(十枚/擘)　白术(四/兩)¶
<pb:KR3e0056_WYG_011-33a>¶
　右六味以水六升先煮麻黄再沸去上沫内諸藥煮¶
　取三升去查分温三服惡風加附子一枚炮(見千/金方)¶
風癎例¶
　經云因母腹中感驚風氣而得後成人至欲壯纔發¶
　是其源也¶
五癎五獸¶
　犬癎反折上竄犬叫肝也　鷄癎驚跳反折鷄叫肺¶
　也　羊癎目瞪吐舌羊叫心也　蛇癎弄舌搖頭心¶
<pb:KR3e0056_WYG_011-33b>¶
　也　牛癎目直視腹滿牛叫脾也　猪癎如尸吐沫¶
　猪叫腎也　已上五癎重者死病侈甚者亦死　錢¶
　氏云大喜後食乳食多成驚癎　大哭後食乳食多¶
　成吐瀉　服冷乳則青　食熱乳則瀉黄　男發搐¶
　目左視無聲右視有聲　女發搐目右視無聲左視¶
　有聲相勝故也别有發時證¶
炒香丸(並見/局方)¶
後有蝎稍丸　一名靈砂歸命丹¶
<pb:KR3e0056_WYG_011-34a>¶
　治小兒每一粒分作一十五丸每服二丸蜜水下¶
　此治脈有力内熱無力外寒五生丸治之¶
鶴頂丹　硃砂丸　錢氏抱龍丸　錢氏安神丸(主治/並見)¶
　(本/方)　　山藥　　牙硝　龍腦　麥門冬¶
　　凝水石¶
東垣先生驪珠丹(治老人虚熱皮/燥不食安神)¶
　　人參　　沈香¶
局方甘露丸(主治並/見本條)¶
<pb:KR3e0056_WYG_011-34b>¶
至寶丹　治命金丹　不換金丹　蝎稍丸　軟金丸¶
　(並見王厲大/通痺本方後)¶
易簡三生飲¶
　治卒中昏不知人事口眼歪斜半身不遂咽喉作聲¶
　痰氣上壅無問外感寒内傷喜怒或六脈沈伏或指¶
　下浮盛幷宜服之兼治痰厥飲厥及氣虚眩暈悉有¶
　神效但口開手散眼合遺尿聲如鼾鼻者並難治療¶
　　南星(一/兩)　川烏(半/兩)　生附(半/兩)　木香(一/分)¶
<pb:KR3e0056_WYG_011-35a>¶
　右㕮咀每服半兩水二盞薑十片煎至六分去查温¶
　服或口禁不省人事者用細辛皂角各少許為細末¶
　以蘆管吹入鼻中候噴嚏其人少蘇然後進藥痰涎¶
　壅盛者每服加全蝎四枚仍用養正丹鎮墜之一法¶
　氣盛人止用南星半兩木香一錢加生薑七片煎名¶
　星香散一法氣虚人用生附子并木香如前數煎名¶
　附香飲亦有天雄代附子者並治卒中始作無不尅¶
　效　因氣中以浄湯化蘇合香丸乘熱灌服仍用前¶
<pb:KR3e0056_WYG_011-35b>¶
　藥汁濃磨沈香一呷許再煎一沸服之候服前藥已¶
　定審其的然是風方用醒風湯小續命湯之類　中¶
　寒只用附子理中湯薑附湯　中濕則白术酒术附¶
　湯之類皆可用　中暑不録於此痰飲厥逆氣虚眩¶
　暈止守本方¶
五生丸(李仲南傳/治痛有神)¶
　　南星　半夏　川烏　白附子(各一/兩)¶
　　大豆(去皮秤/一錢半)¶
<pb:KR3e0056_WYG_011-36a>¶
　右細末滴水為丸桐子大每服三丸至五丸不得過¶
　七丸薑湯下¶
局方生白丸(治風大痛/筋脈攣急)¶
　　白附子(三/兩)　南星(三/兩)　半夏(七/兩)　川芎(半兩已上/㕮咀銀器)¶
　　(磁器内將水煮五/沸取出焙乾用)¶
　右細末糯米麵糊為丸如桐子大生薑湯下二十丸¶
　不拘時¶
局方青州白丸子¶
<pb:KR3e0056_WYG_011-36b>¶
　治男子婦人半身不遂手足頑麻口眼喎斜痰涎壅¶
　塞一切風病他藥所不能療者小兒驚風大人頭風¶
　洗頭風婦人血氣並宜治之¶
　　南星(三兩/生用)　半夏(水泡七/兩生用)　白附子(二兩/生用)¶
　　川烏(生去皮/臍半兩)¶
　右搗羅極細末以生絹囊盛用井花水未去者更以¶
　手揉令出如有查更研收入絹袋擺盡為度於磁盆¶
　中日曬夜露至晚棄水别用井花水攪又擺至來日¶
<pb:KR3e0056_WYG_011-37a>¶
　早再換新水攪如此春五日夏三秋七冬十日去水¶
　曬乾後如玉片碎碾以糯米粉煎粥清為丸如菉豆¶
　大初服五丸加三服至三日後浴當有汗便能舒展¶
　服經三五日呵欠是應常服十粒以來亦無痰膈塞¶
　之患小兒驚風薄荷湯下三兩丸¶
易簡青州白丸子(主治脩製/並見本方)¶
　　南星　白附子　半夏　川烏¶
　右每服五十丸生薑湯下此藥本方所服丸數極少¶
<pb:KR3e0056_WYG_011-37b>¶
　恐難愈病今加數服之咳嗽痰實咽喉作聲老人小¶
　兒宜加服之　一切痰涎為患及中風偏廢之疾常¶
　服悉有神效　若小兒瀉後發熱多作慢驚常雜以¶
　金液丹用之甚騐　男子婦人小兒小便白濁及思¶
　念過多致陰陽不分清濁相干此藥極能分利　若¶
　心多驚悸夜卧不寧或復健忘甚者狀如癲癎皆由¶
　心氣鬰結或思慮傷脾致痰飲為患迷亂心經之所¶
　致也不宜遽用凉心之劑當服此用温膽湯佐之¶
<pb:KR3e0056_WYG_011-38a>¶
　若心中怔忡嘈雜暈眩頭目昏沈肌肉瞤動頸項强¶
　痛四肢痠痛手足戰曳甚者半身不遂多因痰飲使¶
　然若例作心病風病并寒濕治之恐非其宜亦當用¶
　之仍以利痰飲之劑服無不應手而愈一方用南星¶
　白附子等分半夏倍之滴水為丸服之亦效¶
白茯苓丸(此皆治/癎症)¶
　　南星　半夏　白术　白附子　茯苓　白礬¶
　右細末生薑汁滴丸菉豆大生薑湯下二三十丸無¶
<pb:KR3e0056_WYG_011-38b>¶
　時¶
二白丸(此二味互分温/凉不可不察)¶
　　白礬(一塊約/一兩許)¶
　右用生蒸餅裹蒸熟去皮臨丸入輕粉一字或半錢¶
　量虚實加減丸桐子大每服二三十丸薑湯下小兒¶
　丸小¶
小靈寶丹¶
　　附子(炮二/兩)　天麻　全蝎　白殭蠶(炒/)¶
<pb:KR3e0056_WYG_011-39a>¶
　　藿香葉　　南星(炮/)白附子(炮各/半兩)¶
　右細末酒糊丸桐子大温酒下十五丸¶
靈寶丹又有草烏黑豆製謂之窮靈寶丹¶
枸杞丸¶
　　枸杞(真者/一兩)　薑屑(一/兩)　半夏　天麻¶
　　白礬(各一/兩)¶
　右為細末好酒和作團以生蒸餅劑裹藥蒸熟去上¶
　薄皮搗和勻如硬洒酒些小可丸¶
<pb:KR3e0056_WYG_011-39b>¶
治癎方治太陽陽明二經為病¶
　　荆芥穗(四/兩)　白礬(三兩為/細末)¶
　右棗肉丸桐子大每服二十丸荆芥湯下次服三十¶
　丸次服四十丸次服五十丸食前¶
食療云蛇脱皮主去風邪明目治小兒一百二十種驚¶
　癎寒熱腸痔蠱毒惡瘡安胎熬用治蛇癎弄舌搖頭¶
　者宜用全脱也¶
狂邪顛癎常欲卧眠自賢自智驕居妄行一體方(此能/安臟)¶
<pb:KR3e0056_WYG_011-40a>¶
　(下/氣)¶
　右用白雄雞一隻煮熟五味調和作羮粥食之¶
古鏡味辛無毒主驚癎邪氣小兒諸惡疾煮取汁和諸¶
　藥煮服之文字彌古者尤佳¶
南星半夏例¶
　　加黄芩為小黄丸　加人參苦葶藶為定喘丸¶
又一法加硃砂煮半夏白附子糊丸桐子大每服十五¶
　丸生薑湯下薄荷湯亦可¶
<pb:KR3e0056_WYG_011-40b>¶
易簡紅丸子(脩合治療之/法並見局方)¶
　　蓬术　三稜　橘皮　青皮　胡椒　乾薑¶
　　阿魏　礬紅¶
　右每服六十丸薑湯嚥下大治大人小兒脾胃之證¶
　極有神效但三稜蓬术本能破癥消癖其性猛烈人¶
　不以此為常服之劑然今所用者以生産之處隔札¶
　二藥不得其真乃以紅蒲根之類代之性雖相近而¶
　功力不同應老弱虚人小兒姙婦以其治病不能傷¶
<pb:KR3e0056_WYG_011-41a>¶
　耗真氣但服之兼疑此藥須是合令臻至用好米醋¶
　煮陳米粉為丸若脩合之時當去阿魏礬紅小橘皮¶
　煎治尋常飲食所傷中脘痞滿服之應手而愈　大¶
　病之後穀食難化及治中脘停醋並生薑湯下　脾¶
　寒瘧疾生薑橘皮湯下　心腹脹痛紫蘇橘皮湯下¶
　　脾寒作楚菖蒲湯下酒疸穀疸遍身昏黄大麥湯¶
　下　兩脅引乳痛沈香湯下酒積食積面黄腹脹時¶
　或乾嘔煨薑湯下婦人脾血作楚及血癥氣塊經血¶
<pb:KR3e0056_WYG_011-41b>¶
　不調或過時不來並用醋湯嚥下寒熱往來者尤宜¶
　服之　産後狀如顛癎者此乃敗血上攻迷亂心神¶
　所致當以此藥熱醋湯下其效尤速　男子婦人有¶
　癲之患者未必皆因心經蓄熱亦有因胆氣不舒遂¶
　致痰飲上迷心竅故成斯疾若服凉劑過多則愈見¶
　昏亂當以此藥衣以辰砂用橘葉煎湯嚥下名小鎮¶
　心丸　姙婦惡阻嘔吐全不納食百藥不治惟此最¶
　妙乃佐二陳湯服之但人疑其墮胎必不信服每易¶
<pb:KR3e0056_WYG_011-42a>¶
　名用之時有神效但恐姙婦服之此後偶爾損動必¶
　歸於此藥故不敢極言其效¶
局方紅丸子¶
　治丈夫脾積滯氣胸膈滿悶面黄腹大四肢無力酒¶
　積不食乾嘔不止皆脾連心胞及兩乳痛婦人脾血¶
　積氣諸般血癥氣塊及小兒食積骨瘦面黄腹脹氣¶
　息不嗜飲食漸成脾勞不拘老㓜並宜服之¶
　　廣茂(五/斤)　青皮(五/斤)　胡椒(三/斤)　乾薑(三/斤)¶
<pb:KR3e0056_WYG_011-42b>¶
　　陳皮(四斤去/白㨂浄)　　　京三稜(三斤水浸令/軟切作片子)¶
　右件六味並為細末醋糊丸桐子大礬紅為衣每服¶
　三十丸食後薑湯下小兒臨時加減與之¶
局方蘇合香丸¶
　療傳屍骨蒸殗殢肺痿痓忤鬼氣卒心痛霍亂吐利¶
　時氣鬼魅瘴瘧赤白暴利厥血目閉痃癖疔腫驚癎¶
　鬼忤中人小兒吐乳大人狐惑等病¶
　　蘇合香油(一兩入安/息膏内)　白术(二/兩)　青木香(二/兩)¶
<pb:KR3e0056_WYG_011-43a>¶
　　硃砂(二兩碾/水飛)　白檀(剉三/兩)　　　薫陸香(另研/一兩)¶
　　沈香(二/兩)　　　烏犀(錫屑/二兩)　　　安息香(二/兩)¶
　　無灰酒(一斤/熬膏)　香附子(二兩/去皮)　　訶棃勒(三兩煨/去皮)¶
　　龍腦(一兩/研)　　麝香(一/兩)　　　　蓽撥(三/兩)¶
　右細末入硏藥勻用安息香膏并煉白蜜和劑毎服¶
　施元桐子大早取井花水温冷任意化服四丸老人¶
　小兒可服一丸温酒化服空心服之用蠟紙裹一丸¶
　如彈子大緋絹袋當心帶之一切邪神不敢近¶
<pb:KR3e0056_WYG_011-43b>¶
易簡蘇合香丸(主治脩製並/見前局方)¶
　每服一二丸沸湯少許化服治卒中昏不知人事及¶
　霍亂不止及心腹撮痛鬼疰客忤癲癎驚怖或攧撲¶
　傷損氣暈欲倒凡是倉卒之患悉能治療隨身不¶
　可暫闕辟諸惡氣并禦山嵐瘴氣無以踰此若吊喪¶
　問疾之處尤不可無但市肆所賣多用腦子當以火¶
　上焙去烈氣以酒調服若用心過度夜卧不安尤宜¶
　服功效不可具述¶
<pb:KR3e0056_WYG_011-44a>¶
返魂丹¶
　治小兒諸風癲癎潮發瘈瘲口眼相引項背强直身¶
　關緊急目睛上視及諸病久虚變生虚風多睡皆因¶
　荏苒不解宜服之¶
　　烏犀(錫屑/二兩)　水銀(半/兩)　天麻(酒洗/切焙)　梹榔(各半/兩)¶
　　殭蠶(去絲嘴/微炒)硫黄(半兩為末明磁盞慢火養却入/水銀急炒去青成砂要知緊慢)¶
　　獨活(去/蘆)　　川烏(燒通赤焰烟少許合/舊絹上卷之冷傾出)乾蝎(炙/)¶
　　蓽撥(各一/兩)　肉桂(去麄/皮)　　防風(去/蘆)　沈香¶
<pb:KR3e0056_WYG_011-44b>¶
　　槐膠　　　當歸(去蘆酒浸/切焙炒黄)細辛(根/)　天南星(湯/洗)¶
　　(薑自然汁煮軟/細切焙乾炒黄)阿膠(杵碎蛤粉/炒如珠子)藿香葉(去梗/土)¶
　　烏蛇(酒浸一宿炙令/熱去皮骨用肉)白花蛇(酒浸一宿炙令/熱去皮骨用肉)¶
　　羌活(去/蘆)白附子(炮一/兩)麻黄(去根/節)半夏(湯泡薑汁浸/三宿炒黄)¶
　　羚羊角(鎊/)　陳皮(去白已上/各一兩)　天竺黄(研/)¶
　　木香　人參(去/蘆)　　乾薑(炮/)　茯苓(去/皮)蔓荆子(去/白)¶
　　(皮/)　　晚蠶紙(微/炒)　&KR2208;本(去/土)　敗龜板(醋酒塗/炙黄)¶
　　桑螵硝(炒/)　白芷　何首烏(米湯浸/煮炮乾)虎骨(醋酒塗/炙黄)¶
<pb:KR3e0056_WYG_011-45a>¶
　　縮砂仁　　丁香　白术(泔浸一宿/切焙乾)枳殻(去白/麩炒)¶
　　厚朴(去麄皮薑汁塗炙/令熟已上各三分)蟬殻(去土/炒)　川芎¶
　　附子(水浸泡/去皮尖)石斛(去根/剉)肉豆䓻(去殻/炒)龍腦(另/研)¶
　　牛黄(研/)　　硃砂(研水/飛)雄黄(研水飛/各一兩)麝香(另研/一錢)¶
　　烏鷄(一隻去/嘴翅足)狐肝(三具已上二味臘月内瓦甌盆/盖固濟木炭燒赤取出研極細)¶
　　金箔(二十箇/為衣)¶
　右藥五十八味並須如法製造杵令細煉蜜和合入¶
　酥即搗二三千杵丸如桐子大金箔為衣每一歲兒¶
<pb:KR3e0056_WYG_011-45b>¶
　温薄荷自然汁化下無時¶
八風例¶
海藏云撓萬物者莫疾乎風風者百病之長善行而數¶
　變衝蕩吹擊而無窮從前來者為虚邪從後來者為¶
　實邪自病者為正邪假令春得金風是為賊邪非牕¶
　牖之風為賊風也故古人云虚邪賊風避之有則¶
局方入風丹¶
　　半夏(白礬製/一兩)　白殭蠶(炒/)　白附子(炮各/五錢)¶
<pb:KR3e0056_WYG_011-46a>¶
　　天麻(酒/浸)　　　麝香(研各二/錢半)寒水石(燒赤水/飛半斤)¶
　右細末入碾藥再碾勻煉蜜丸櫻桃大細嚼一丸荆¶
　芥湯茶湯任下食後服¶
辰砂天麻丸¶
　　天麻(二/兩)　　南星(二兩薑汁/浸切片)　川芎(二錢/半)¶
　　白附子(炮五/錢)白芷(一錢八/分半)　　麝香(三錢二/分半)¶
　　辰砂(五錢一分半入/藥一半為衣)¶
　右細末水糊丸桐子大荆芥湯下二十丸無時¶
<pb:KR3e0056_WYG_011-46b>¶
辰砂丸(治心熱驚風/痰涎壅塞)¶
　　辰砂(半/兩)　　半夏(湯洗/一兩)　蝎稍(焙一/錢)白附子(焙二/錢半)¶
　　白殭蠶(炒二/錢)牛黄(一/錢)　　硼砂(一錢/研)¶
　右細末糊丸桐子大生薑荆芥湯下二十丸無時¶
麝香全蝎散(治小兒/驚癎)¶
　　麝香　硃砂(各半/錢七)　全蝎(一箇/大者)¶
　右三味碾爛熱酒調下空心¶
立應散(治急慢/驚風)¶
<pb:KR3e0056_WYG_011-47a>¶
　　麝香(少/許)　蝎稍(二/錢)　金頭蜈蚣(分開/曝乾)¶
　右為細末鼻内㗜隨左右用之¶
徐老丸(權藥皆生用/常服皆製)¶
　　南星　半夏　蛤粉　白礬　乾薑　大黄¶
　　黄連　黄蘗　牽牛¶
解語丸(治中風言語/造次不正)¶
　　白附子　石菖蒲　逺志　全蝎　羌活¶
　　天麻　　南星　　白殭蠶¶
<pb:KR3e0056_WYG_011-47b>¶
　右為細末蜜丸豆大服之¶
玉液丸(主治製並/見局方)¶
　　半夏(洗/)　白礬　寒水石(燒/)¶
玉芝丸(主治並/見本方)¶
　　人參　　白礬　茯苓　南星　半夏¶
　　薄荷¶
人參半夏丸(玉芝加/蛤粉)¶
　　藿香　　黄連　黄蘗　乾薑　寒水石¶
<pb:KR3e0056_WYG_011-48a>¶
　右末之上主藥並用糊為丸¶
與藏用丸相和為搜風丸與金花丸相合為軟金花丸¶
局方通聖白花虵散(主治並/見本條)¶
　　天麻　赤箭　防風　厚朴　藁本　海桐皮¶
　　蓽撥　木香(不見/火)　　肉桂　杜仲　山藥¶
　　當歸　甘草　菊花　羌活　虎骨(醋/炙)白芷¶
　　乾蝎　牛膝(酒/浸)白花虵　威靈仙(去/土)　蔓荆子(去/皮)¶
　　郁李仁　　　白附子(以上各/等分)¶
<pb:KR3e0056_WYG_011-48b>¶
　右細末每服一錢或二錢温酒調下荆芥湯亦得空¶
　心服久病之人尤宜服之¶
木香保命丹¶
　　通聖白花蛇細散　　星螵蠶獨麝均攤¶
　　蜜丸如彈朱衣色　　便是木香保命丹¶
仲景皂角丸例¶
皂莢丸(治欬逆上氣淋/濁立坐不卧)¶
　　皂角一物杵末蜜丸桐子大大棗膏汁下¶
<pb:KR3e0056_WYG_011-49a>¶
　又一法加半夏一法加大黄一法加牽牛利膈一法¶
　加槐莢子青皮半夏黑牽牛　右用生薑糊丸桐子¶
　大生薑湯下一十五丸　孫真人治大小便不通關¶
　膈不利燒皂莢粥飲下三錢立通¶
崔元亮治咳嗽腹脹¶
　　炙皂角去弦¶
　右細末蜜丸桐子大肉汁下十丸利後忌肉一月¶
　　皂角為君　一法加神麯　麥蘖　半夏¶
<pb:KR3e0056_WYG_011-49b>¶
　　白礬　南星　青皮　陳皮　白芷¶
　右細末薑糊丸桐子大每服三十丸薑湯下硃砂為¶
　衣¶
皂莢半夏湯(治痰胸/中不散)¶
　　皂莢五大錠打碎半夏五兩二味同煮一日去皂¶
　　莢取半夏晒乾為散每服一錢水一鍾生薑十片¶
　　䓤白三莖煎六分去查温服無時¶
衍義云(治風涎潮熱/寒氣不通)¶
<pb:KR3e0056_WYG_011-50a>¶
　　皂莢(炙一/兩)　白礬(生半/兩)　輕粉(半/錢)¶
　右末之水調一二錢灌之須臾吐涎用丸者分膈下¶
　涎也¶
皂莢治喉閉逡巡不救方¶
　　皂莢(去皮子生半兩為細末筯頭㸃少許在痛處/更以醋糊藥末厚塗頂上須臾便破血出立)¶
　　(效/)¶
皂莢丸(治咳嗽/久不差)¶
　　皂莢(不以多少去皮弦/酥炙黄焦去子)¶
<pb:KR3e0056_WYG_011-50b>¶
　右為細末蜜丸桐子大每服十丸臨卧桑白皮煎湯¶
　下¶
治暑中久病濕熱¶
　皂莢與蒼术燒之以辟濕熱疫氣温邪¶
治逺年近日休息利皂莢不蛀者不以多少土磚燒¶
　有焰盆子合定以土圍之存性搗為末每服二錢¶
　茶末一錢相和白湯㸃服病雖大不過三五日愈¶
　日可二服¶
<pb:KR3e0056_WYG_011-51a>¶
枳殻丸¶
　　皂角(二兩酥炙/去皮子)　枳殻(二兩/麩炒)　木香　梹榔¶
　　半夏(各半/兩)¶
　右為細末薑糊丸桐子大薑湯下三十丸食後臨卧¶
　服¶
祛風丸¶
　　皂莢(君/)　車前子　赤茯苓　木香　梹榔¶
　　枳實　　大黄　　牽牛　　青皮　陳皮¶
<pb:KR3e0056_WYG_011-51b>¶
　　半夏¶
　右為細末米飲丸桐子大三十丸薑湯下¶
備急五嗽丸¶
　　皂莢　乾薑　桂(各等/分)¶
　右為細末蜜丸桐子大酒米飲下五丸¶
小枳殻丸¶
　　枳殻　茯苓　白术　乾薑　半夏(各等/分)¶
梹榔木香例¶
<pb:KR3e0056_WYG_011-52a>¶
𨗳飲丸¶
　　枳殻　木香　梹榔　青皮　白术　陳皮¶
　　半夏　茯苓　三稜　廣茂(各等/分)¶
　一法加牽牛用生薑自然汁糊為丸¶
三倍丸¶
　　木香(一/兩)　青皮(二/兩)　半夏(三/兩)¶
　右細末薑糊丸薑湯下¶
小梹榔丸¶
<pb:KR3e0056_WYG_011-52b>¶
　　木香(一兩二/錢半)　梹榔　枳實(三兩五/錢半)　大黄(五/兩)¶
　　牽牛頭末(二/兩)¶
　右細末水丸加青皮為氣針丸一法去大黄加乾薑¶
　以其所傷有寒熱之異也去枳殻大黄加陳皮乾薑¶
　為梹榔丸¶
大梹榔丸¶
　　木香(三/錢)　梹榔(三/錢)　枳殻(半/兩)　大黄(一/兩)¶
　　青皮(半/兩)　陳皮(半/兩)　黄連　　黄栢¶
<pb:KR3e0056_WYG_011-53a>¶
　　廣茂(各三/錢)當歸　　香附子(炒/)牽牛末(以上各/一兩)¶
　右二藥生薑糊丸菉豆大薑湯下二十丸並實熱人¶
　可以服　一法枳實木香梹榔青皮陳皮三稜廣茂¶
　枳殻大黄牽牛為細末糊丸桐子大　一法去大黄¶
　牽牛加神麯麥蘖¶
三稜丸¶
　治男子婦人癥瘕痃癖積聚成塊不散堅滿胸膈痞¶
　悶飲食不下兩脅時痛一切腹脹積聚等證並皆治¶
<pb:KR3e0056_WYG_011-53b>¶
　之¶
　　人參(三/錢)　木香(三錢/半)　梹榔(三錢/半)　白术¶
　　三稜(一兩/半)廣茂(六錢/半)¶
　右細末生薑汁糊丸桐子大臨卧生薑湯下三四十¶
　丸　一法為散每日空心沸湯調服三錢早晚各一¶
　服¶
木香三稜丸¶
　　木香(半/兩)　三稜(一兩/半)　廣茂(一/兩)　香附子(四/兩)¶
<pb:KR3e0056_WYG_011-54a>¶
　右加甘遂為泄水丸　加甘遂牽牛茴香為泄水散¶
　薑汁調下　子和泄水丸藏用丸一料加甘遂一兩¶
泄水散¶
　　牽牛頭末(一/兩)　木香(二/兩)　茴香(一兩/炒)　甘遂(三錢/半)¶
　右調細末薑汁調一二錢¶
錢氏宣風散¶
　　牽牛末(一/兩)　梹榔(二/斤)　陳皮　甘草(各半/兩)¶
　右細末食前蜜水調半錢或一錢¶
<pb:KR3e0056_WYG_011-54b>¶
錢氏利驚丸¶
　　輕粉(一/錢)　天竺黄(二/錢)　青黛(一/錢)牽牛末(半/兩)¶
　右細末蜜丸豌豆大薄荷湯下　加半夏為軟金丸¶
守真藏用丸　遍身疼痛者加白芥子為應痛丸　大¶
　熱瘡痒者加芒硝為解毒丸　腸胃燥澁者加郁李¶
　仁為潤腸丸　日久成積者加蜜陀僧為消積丸¶
　加桃仁為桃仁丸　加桂陳橘皮茴香為和中丸¶
　加木香梹榔為彌善丸　加薄荷川黄連川芎為神¶
<pb:KR3e0056_WYG_011-55a>¶
　芎丸¶
通聖散加　地骨皮　甘菊花　生地黄¶
　蜜丸通聖菊花丸　加天麻甘菊熟地黄蜜丸為通¶
　聖天麻丸　右藥丸如彈子大每服一丸¶
大抵通聖散解利治實人外傷傳染有形大便結者效¶
　非仲景本藥也與易老羌活散加大黄同意若内傷¶
　冷物寸口小者變證必矣戒之戒之¶
泄水丸散治脚瘡中痛法在十棗湯後盖厥隂分也¶
<pb:KR3e0056_WYG_011-55b>¶
木香定痛丸¶
　治逺年近日患腰脚疼痛不能起坐氣血凝滯走注¶
　疼痛一切腰痛¶
　　木香(半/兩)　青皮(二/錢)　陳皮(二錢/半)　大黄(一/兩)¶
　　黑牽牛(二兩一/本七錢)　　甘遂(二/錢)　　茴香(二錢/半)¶
　　川芎(二錢/半)白芥子(炒一/錢半)　　　　當歸(三錢/半)¶
　　没藥(二/錢)¶
　右細末酒糊丸桐子大每服一十五丸二十丸食前¶
<pb:KR3e0056_WYG_011-56a>¶
　臨卧温湯下¶
仲景附子湯(此下五方當/在少陽條下)¶
　　附子　人參　白术　茯苓　芍藥¶
四物附子湯¶
　治風濕相搏骨節煩痛四肢拘急不可屈伸近日則¶
　自汗出而氣短小便不利惡風不欲去衣或頭面手¶
　足時時浮腫¶
　　附子(炮一/錢)　桂心(八/錢)　白术(六/錢)　甘草(炙四/錢)¶
<pb:KR3e0056_WYG_011-56b>¶
　　生薑(六/錢)¶
　右㕮咀水一升半煑取八合分三服微汗愈對病加¶
　減　大汗煩者三服三合　體重者加防己八錢¶
　悸氣小便不利者加茯苓六錢¶
仲景甘草附子湯　此四物附子湯無乾薑¶
附子湯(此湯在四君/子湯條下)¶
　治濕痺緩風身體疼痛如拆肉弩割錐刺¶
四君子湯加桂附芍藥　白术附子為君而多¶
<pb:KR3e0056_WYG_011-57a>¶
　右七味水一升煮六合分三服對證增損¶
易簡附子湯　與附子同在少陰薑附湯下¶
萬病無憂散¶
　　木香　胡椒(各半/錢)黄茋　木通　陳皮¶
　　桑白皮　　白术(各一/錢)　黒牽牛末(六/錢)¶
　右七味細末二錢七牽牛末二錢　空心薑湯調服¶
枳實丸¶
　　枳實(三/錢)　大黄(半/兩)　牽牛(半/兩)¶
<pb:KR3e0056_WYG_011-57b>¶
　右三味為末與子和細水丸為小兒通膈丸加皂角¶
　為祛風丸¶
搜風利膈丸¶
　　大黄(煨二/兩)　牽牛(炒二/兩)　芒硝(半/兩)¶
　右細末糊丸菉豆大量虚實加減¶
𤣥胡丸¶
古方𤣥胡丸(此藥當在氣條/論内外感也)¶
　　𤣥胡(一/兩)　青皮(五/錢)　陳皮(五/錢)　乾薑(三/錢)　木香¶
<pb:KR3e0056_WYG_011-58a>¶
　　三稜　　廣茂(各四/錢)當歸　　雄黄(另碾各/三錢)¶
　右細末酒糊丸桐子大¶
詵詵麯糵丸¶
　　青皮(去/白)陳皮(去/白)三稜　廣茂　木香　梹榔¶
　　半夏(製/)白术　麥蘖　薑屑　神麯(各等/分)¶
　右為細末糊丸温水下二三十丸無時已上凡泄後¶
　服白粥一二日忌油膩肉食恐成疳也¶
　¶
<pb:KR3e0056_WYG_011-58b>¶
　¶
　¶
　¶
　¶
　¶
　¶
　¶
　醫壘元戎卷十一¶
